\c 1
\p
\v 1 پولُس، غلام خدا و رسول عیسی مسیح برحسب ایمان برگزیدگانِ خدا و معرفت آن راستی که در دینداری است،
\v 2 به امید حیات جاودانی که خدایی که دروغ نمی‌تواند گفت: از زمانهای ازلی وعدهٔ آن را داد،
\v 3 امّا در زمان معیّن، کلام خود را ظاهر کرد به موعظه‌ای که برحسب حکم نجات‌دهندهٔ ما خدا به من سپرده شد،
\v 4 تیطُس را که فرزند حقیقی من برحسب ایمان عاّم است، فیض و رحمت و آرامش از جانب خدای پدر و نجات‌دهندهٔ ما خداوندْ عیسی مسیح باد.
\v 5 بدین جهت تو را در کْرِت واگذاشتم، تا آنچه را که باقی مانده است اصلاح نمایی و چنانکه من به تو امر نمودم، کشیشان در هر شهر مقرّر کنی.
\v 6 اگر کسی بی‌ملامت، و شوهر یک زن باشد که فرزندان مؤمن دارد، بَری از تهمتِ هرزگی و سرکشی،
\v 7 زیرا که اُسْقُف\f + یا ناظر\f* می‌باید چون وکیل خدا بی‌ملامت باشد، و خودرأی یا تندمزاج یا می‌گسار یا زننده یا طمّاع سود شرم‌آور نباشد،
\v 8 بلکه مهمان‌دوست و خیردوست و خرد اندیش و عادل و مقدّس و پرهیزکار؛
\v 9 و مُتِمَسِّک به کلامِ امین برحسب تعلیمی که یافته، تا بتواند به تعلیم صحیح نصیحت کند و مخالفان را توبیخ نماید.
\v 10 زیرا که یاوه‌گویان و فریبندگان، بسیار و مُتمرّد می‌باشند، بویژه آنانی که از اهل ختنه هستند؛
\v 11 که دهان ایشان را باید بست زیرا خانه‌ها را بالکّل واژگون می‌سازند و برای سود شرم‌آور، تعالیم ناشایسته می‌دهند.
\v 12 یکی از ایشان که نبّی خاصّ ایشان است، گفته است که، اهل کْرِت همیشه دروغگو و حیوانات شریر و شکم‌پرست بیکاره می‌باشند.
\v 13 این شهادت راست است؛ از این جهت ایشان را به سختی توبیخ فرما تا در ایمان، صحیح باشند،
\v 14 و گوش نگیرند به افسانه‌های یهود و احکام مردمانی که از راستی انحراف می‌جویند.
\v 15 هرچیز برای پاکان پاک است، امّا آلودگان و بی‌ایمانان را هیچ‌چیز پاک نیست، بلکه فهم و وجدان ایشان نیز آلوده است؛
\v 16 مدّعیِ معرفت خدا می‌باشند، امّا به کردار خود او را انکار می‌کنند، چونکه نفرت‌انگیز و نافرمان هستند و بجهت هر عمل نیکو مردود.