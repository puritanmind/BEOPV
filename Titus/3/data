\c 3
\p
\v 1 به یاد ایشان آور که حکمرانان و صاحبان قدرت را اطاعت کنند و فرمانبرداری نمایند، و برای هرکار نیکو مستعّد باشند،
\v 2 و هیچ کس را بد نگویند و جنگجو نباشند، بلکه ملایم و کمال فروتنی را با همهٔ مردم به جا آورند.
\v 3 زیرا که ما نیز سابقاً بی‌فهم و نافرمانبردار و گمراه و بندهٔ انواع شهوات و لذتها بوده، در کینه و حسد به‌سر می‌بردیم، منفور بودیم و بر یکدیگر نفرت می‌ورزیدیم.
\v 4 امّا چون مهربانی و لطف نجات‌دهندهٔ ما خدا ظاهر شد،
\v 5 نه به‌سبب اعمالی که ما به عدالت کرده بودیم، بلکه محض رحمت خود ما را نجات داد، به غسل تولّد تازه و تازگی‌ای که از روح‌القدس است؛
\v 6 که او به ما به فراوانی فرو ریخت، به توسّط نجات‌دهندهٔ ما عیسی مسیح،
\v 7 تا به فیض او عادل شمرده شده، وارث گردیم به‌حسب امید حیات جاودانی.
\v 8 این سخن امین است، و در این امور می‌خواهم تو به شدت تأکید ورزی، تا آنانی که به خدا ایمان آورند، بکوشند که در اعمال نیکو مواظبت نمایند، زیرا که این امور برای انسان نیکو و مفید است.
\v 9 و از مباحثات نامعقول و شجره‌نامه‌ها و بحثها و نزاعهای در مورد شریعت دوری کن، زیرا که بی‌ثمر و باطل است.
\v 10 و از کسی که از اهل بدعت باشد، بعد از یک دو نصیحت اجتناب نما،
\v 11 چون می‌دانی که، چنین کس مرتّد و از خود محکوم شده، در گناه رفتار می‌کند.
\v 12 وقتی‌که اَرْتیماس یا تیخیکُس را نزد تو فرستم، سعی کن که در نیکوپولیس نزد من آیی، زیرا که قصد دارم زمستان را در آنجا به‌سر برم.
\v 13 زیناسِ وکیل و اَپَلُّس را در سفر ایشان بطور جدّی کمک کن تا محتاج هیچ‌چیز نباشند.
\v 14 بگذار [مردم] ما نیز تعلیم بگیرند که در کارهای نیکو مشغول باشند، برای رفع احتیاجات ضروری، تا بی‌ثمر نباشند.
\v 15 همهٔ آنانی که با من هستند تو را سلام می‌رسانند. آنانی را که از روی ایمان ما را دوست می‌دارند سلام رسان. فیض با همگی شما باد. آمین.