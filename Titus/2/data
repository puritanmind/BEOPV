\c 2
\p
\v 1 امّا تو سخنان شایستهٔ تعلیم صحیح را بگو
\v 2 که مردانِ پیر، هشیار و باوقار و خرد اندیش و در ایمان و محبّت و صبر، صحیح باشند.
\v 3 همچنین زنان پیر، در رفتارْ مقدّس باشند، نه غیبت‌گو، نه بندهٔ شراب زیاده، بلکه معلّمان تعلیم نیکو،
\v 4 تا زنان جوان را خرد بیاموزند، که شوهردوست و فرزنددوست باشند،
\v 5 و خرد اندیش، پاکدامن، خانه‌دار، نیکو، مطیع شوهرانِ خود، که مبادا کلام خدا بدنام شود.
\v 6 و به همین شیوه جوانان را نصیحت فرما، تا خرد اندیش باشند.
\v 7 و خود را در همه‌چیز نمونهٔ اعمال نیکو بساز، و در تعلیم خود صفا و وقار و اخلاص را بکار بر،
\v 8 و کلام صحیح بی‌عیب را تا دشمن چونکه فرصت بد گفتن در حقّ ما نیابد، شرمسار شود.
\v 9 غلامان را نصیحت نما، که آقایان خود را اطاعت کنند و در هر امر ایشان را راضی سازند و انکار نکنند؛
\v 10 دزدی نکنند، بلکه کمال امانت را نشان دهند تا تعلیم نجات‌دهندهٔ ما خدا را در هر چیز زینت دهند.
\v 11 زیرا که فیض خدا که برای همهٔ مردم نجات‌بخش است، ظاهر شده،
\v 12 ما را تعلیم می‌دهد، که بی‌دینی و شهوات دنیوی را ترک کرده، با خرد اندیشی و عدالت و دینداری در این جهان زیست کنیم.
\v 13 و آن امید مبارک و تجلی جلال خدای عظیم و نجات‌دهندهٔ خود ما عیسی مسیح را انتظار کشیم،
\v 14 که خود را در راه ما فدا ساخت، تا ما را از هر ناراستی برهاند، و امّتی برای خود پاک سازد که مردم خاصّ او و غیور در اعمال نیکو باشند.
\v 15 این را بگو و نصیحت فرما و در کمال اقتدار توبیخ نما و هیچ‌کس تو را حقیر نشمارد.