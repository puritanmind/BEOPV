\c 1
\p
\v 1 پطرُس، رسول عیسی مسیح، به غریبانی که پراکنده‌اند در پُنطُسْ و غَلاطیه و کاپادوکیه و آسیا و بطانیه؛
\v 2 برگزیدگان برحسب پیشدانی خدای پدر، به تقدیس روح برای اطاعت و پاشیدن خون عیسی مسیح. فیض و سلامتی بر شما افزون باد.
\v 3 متبارک باد خدا و پدر خداوند ما عیسی مسیح، که به‌حسب رحمت عظیم خود ما را به‌واسطۀ برخاستنِ عیسی مسیح از مردگان از نو تولید نمود برای امید زنده،
\v 4 برای میراث فسادناپذیر و بی‌آلایش و ناپژمردنی که نگاه داشته شده است در آسمان برای شما؛
\v 5 که به قدرت خدا محفوظ هستید به‌واسطۀ ایمان، برای نجاتی که مهیّا شده است تا در ایّام آخر ظاهر شود.
\v 6 و در آن شادی بسیار می‌نمایید، هرچند در حال، اگر ضروری باشد، اندکی در آزمایشهای گوناگون غمگین شده‌اید،
\v 7 تا آزمایشِ ایمانِ شما، که از طلای فانی با آزموده شدن در آتش، گرانبهاتر است، برای ستایش و جلال و اکرام یافت شود در ظهور عیسی مسیح،
\v 8 که او را اگرچه ندیده‌اید محبّت می‌نمایید و الآن اگرچه او را نمی‌بینید؛ امّا بر او ایمان آورده، شادی می‌نمایید با شادمانی که نمی‌توان بیان کرد و پر از جلال است،
\v 9 و غایت ایمان خود، یعنی نجاتِ جانِ خویش را می‌یابید.
\v 10 که دربارهٔ این نجات، انبیایی که از فیضی که برای شما مقرّر بود، نبوت نمودند، کَندوکاو و به دقت جستجو می‌کردند:
\v 11 و جستجو می‌نمودند به چه و چگونه زمانی که روح مسیح که در ایشان بود بدان اشاره می‌کرد، چون از زحماتی که برای مسیح مقرّر بود، و جلالهایی که بعد از آنها خواهد بود، شهادت می‌داد؛
\v 12 و بدیشان آشکار شد، که نه خود را، بلکه ما را خدمت می‌کردند، در آن اموری که شما اکنون از آنها خبر یافته‌اید توسط کسانی که به روح‌القدس که از آسمان فرستاده شده است، بشارت داده‌اند، آنچه که فرشتگان نیز مشتاق هستند در آنها نظر کنند.
\v 13 پس، کمر دلهای خود را ببندید و هشیار شده، امید داشته باشید تا به آخر بدان فیضی که در مکاشفۀ عیسی مسیح به شما عطا خواهد شد.
\v 14 و چون فرزندان مطیع، خود را آراسته مسازید بدان شهواتی که در ایّام جهالت می‌داشتید،
\v 15 بلکه مثل آن قدّوس که شما را خوانده است، خودِ شما نیز در هر رفتاری، مقدّس باشید؛
\v 16 زیرا مکتوب است: مقدّس باشید، زیرا که من قدّوسم.
\v 17 و چون او را پدر می‌خوانید، که بدون ظاهربینی برحسب اعمال هرکس داوری می‌نماید، پس زمان غربت خود را با ترس سپری نمایید.
\v 18 زیرا می‌دانید که بازخرید شده‌اید از زندگیِ باطلی که از پدران خود یافته‌اید، نه به چیزهای فانی مثل نقره و طلا،
\v 19 بلکه به خون گرانبها، چون خون برّهٔ بی‌عیب و بی‌لکّه، یعنی خون مسیح،
\v 20 که پیش از بنیاد عالم مقرر شد، امّا در زمان آخر برای شما ظاهر گردید،
\v 21 که به‌واسطۀ او شما بر آن خدایی که او را از مردگان برخیزانید و او را جلال داد، ایمان آورده‌اید، تا ایمان و امید شما بر خدا باشد.
\v 22 چون جانهای خود را به‌واسطۀ روح به اطاعت راستی پاک ساخته‌اید تا محبّت برادرانهٔ بی‌ریا داشته باشید، پس یکدیگر را از دلی پاک به شدّت محبّت بنمایید،
\v 23 از آنرو که تولّد تازه یافتید، نه از تخم فانی، بلکه از فناناپذیر، یعنی به کلام خدا که زنده و تا ابد باقی است.
\v 24 زیرا که، هر بشری مانند گیاه است، و تمام جلال او چون گُل گیاه. گیاه پژمرده می‌شود و گُلش می‌ریزد،
\v 25 امّا کلمۀ خدا تا ابد باقی است. و این است آن کلامی که به شما بشارت داده شده است.