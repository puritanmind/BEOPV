\c 2
\p
\v 1 پس هر نوع کینه، و هر مکر و ریا و حسد، و هر قسم بدگویی را ترک کرده،
\v 2 چون اطفالِ نوزاده، مشتاق شیر خالصِ کلام باشید، تا از آن نمو کنید،
\v 3 اگر به‌راستی چشیده‌اید که خداوند مهربان است.
\v 4 و به او نزدیک آمده، یعنی به آن سنگ زندهٔ رد شده از مردم، امّا نزد خدا برگزیده و گرانبها،
\v 5 شما نیز، مثل سنگهای زنده بنا کرده می‌شوید، به عمارت روحانی و کهانت مقدّس، تا قربانی‌های روحانی و مقبول خدا را به‌واسطهٔ عیسی مسیح تقدیم کنید.
\v 6 بنابراین، در کتاب مکتوب است که: اینک، می‌نهم در صهیون سنگی سر زاویه، برگزیده و گرانبها، و هر که به وی ایمان آوَرَدْ خجل نخواهد شد.
\v 7 پس [او] برای شما که ایمان دارید گرانبها [است]، امّا آنانی را که اطاعت نمی‌کنند، آن سنگی که معماران ردّ کردند، همان سر زاویه گردید،
\v 8 و سنگ لغزش دهنده و صخرهٔ مصادم، زیرا که اطاعت کلام نکرده، لغزش می‌خورند، که برای همین معیّن شده‌اند.
\v 9 امّا شما نژادی برگزیده و کشیشانی شاهانه و امّت مقدّس و قوم خاصِّ خدا هستید، تا فضایل او را که شما را از ظلمتْ به نور شگرفِ خود خوانده است، اعلام نمایید.
\v 10 که سابقاً قومی نبودید، و الآن قوم خدا هستید. آن وقت از رحمت محروم، امّا اکنون رحمت کرده شده‌اید.
\v 11 ای محبوبان، استدعا دارم که چون غریبان و بیگانگان از شهوات جسمی که با نفس در نزاع هستند، اجتناب نمایید؛
\v 12 و رفتار خود را در میان امّت‌ها شرافتمندانه بدارید تا در همان امری که شما را مثل بدکاران بد می‌گویند، از کارهای نیکوی شما که خواهند دید، در روز دیدار، خدا را تمجید نمایند.
\v 13 هر منصب انسانی را بخاطر خداوند اطاعت کنید، خواه پادشاه را که فوق همه است،
\v 14 و خواه فرمانروایان را که رسولان وی هستند، برای انتقام کشیدن از بدکاران و تحسین نیکوکاران.
\v 15 زیرا که همین است ارادهٔ خدا که شما با نیکوکاریِ خود، جهالت مردمان بی‌فهم را ساکت نمایید،
\v 16 مثل آزادگان، امّا نه مثل آنانی که آزادیِ خود را پوشش شرارت می‌سازند، بلکه چون بندگان خدا.
\v 17 همهٔ مردمان را احترام کنید. برادران را محبّت نمایید. از خدا بترسید. پادشاه را احترام نمایید.
\v 18 ای غلامان، مطیع آقایان خود باشید با کمال ترس؛ و نه فقط صالحان و مهربانان را بلکه کج‌خُلقان را نیز.
\v 19 زیرا این شایستۀ ستایش است، که کسی برای وجدانی که چشم بر خدا دارد، در وقتی که ناحقّ رنج می‌کشد، دردها را متحمّل شود.
\v 20 زیرا چه فخر دارد هنگامی که گناهکار بوده، تازیانه خورید و متحمّل آن شوید؟ امّا اگر نیکوکار بوده، رنج کشیده، تحمّل کنید، این نزد خدا پسندیده است.
\v 21 زیرا که برای همین خوانده شده‌اید، چونکه مسیح نیز برای ما عذاب کشید و ما را نمونه‌ای گذاشت، تا در اثر قدمهای وی پی روید،
\v 22 که هیچ گناه نکرد، و فریبی در زبانش یافت نشد.
\v 23 چون او را دشنام می‌دادند، دشنام پس نمی‌داد؛ و چون عذاب می‌کشید تهدید نمی‌نمود، بلکه خویشتن را به داور عادل تسلیم کرد.
\v 24 که خودْ گناهان ما را در بدن خویش بر دار متحمّل شد، تا ما نسبت به گناهان مرده، به عدالت زیست نماییم، که به ضربهای او شفا یافته‌اید.
\v 25 از آنرو که مانند گوسفندانِ گمشده بودید، امّا اکنون به سوی شبان و ناظر جانهای خود برگشته‌اید.