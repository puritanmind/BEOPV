\c 5
\p
\v 1 مشایخ را در میان شما نصیحت می‌کنم، من که نیز با شما شیخ هستم و شاهد بر رنجهای مسیح و شریک در جلالی که آشکار خواهد شد.
\v 2 گلهٔ خدا را که در میان شماست بچرانید و نظارت آن را بکنید، نه به اجبار بلکه به رضامندی، و نه برای منافع نامشروع بلکه به رغبت؛
\v 3 و نه چنانکه بر میراث [خداوند] خداوندی بکنید، بلکه برای گله نمونه باشید،
\v 4 تا در وقتی‌که شبان اعظم ظاهر شود، تاج ناپژمردنی جلال را بیابید.
\v 5 همچنین ای جوانان، مطیع مشایخ باشید، بلکه همه با یکدیگر فروتنی را بر خود ببندید، زیرا خدا با متکبّرّان مقاومت می‌کند و فروتنان را فیض می‌بخشد.
\v 6 پس زیرِ دست قدرتمندِ خدا فروتنی نمایید تا شما را در وقت معیّن سرافراز نماید.
\v 7 و تمام نگرانیهای خود را به وی وا گذارید، زیرا که او مراقب شماست.
\v 8 هشیار و بیدار باشید، زیرا که دشمن شما ابلیس مانند شیر غرّان گردش می‌کند و کسی را می‌جوید تا ببلعد.
\v 9 پس به ایمان استوار شده، با او مقاومت کنید، چون آگاه هستید که همین آزارها بر برادران شما که در دنیا هستند، می‌آید.
\v 10 و خدای همهٔ فیضها که ما را به جلال ابدی خود در عیسی مسیح خوانده است، شما را بعد از کشیدن اندک زمانی رنج، کامل و استوار و توانا خواهد ساخت.
\v 11 او را تا ابد جلال و توانایی باد. آمین.
\v 12 به توسّط سِلوانُس که او را برادر امین شما می‌شمارم، مختصری نوشتم و نصیحت و شهادت می‌دهم که همین است فیض حقیقی خدا که بر آن استوار هستید.
\v 13 خواهر برگزیده با شما که در بابِل است و پسر من مرقُس به شما سلام می‌رسانند.
\v 14 یکدیگر را به بوسهٔ محبّت‌آمیز سلام نمایید و همهٔ شما را که در مسیحْ عیسی هستید، آرامش باد. آمین.