\c 4
\p
\v 1 پس چون مسیح در جسم برای ما رنج کشید، شما نیز به همان عزم مسلّح شوید، زیرا آنکه در جسم رنج کشید، از گناه بازایستاده است؛
\v 2 تا آنکه بعد از آن مابقی عمر را در جسم نه به‌حسب شهوات انسانی، بلکه موافق ارادهٔ خدا به‌سر بَرَد.
\v 3 زیرا که عمر گذشته کافی است برای عمل نمودن به خواست امّت‌ها، و در فجور و شهوات و می‌گساری و عیّاشی و بزمها و بُت‌پرستیهای نفرت‌انگیز رفتار نمودن.
\v 4 و در این متعجّب هستند که شما همراه ایشان به سوی همین بی‌بندوباری‌های مفرط نمی‌شتابید، و شما را دشنام می‌دهند.
\v 5 ایشان حساب پس خواهند داد بدو که آماده است تا زندگان و مردگان را داوری نماید.
\v 6 زیرا که از اینجهت نیز به مردگان بشارت داده شد تا بر ایشان موافق آدمی به‌حسب جسم حکم شود، و موافق خدا به‌حسب روح زیست نمایند.
\v 7 امّا انتهای همه‌چیز نزدیک است، پس هوشیار و برای دعا هشیار باشید.
\v 8 و فراتر از همه با یکدیگر به شدّت محبّت نمایید، زیرا که محبّت گناهان زیادی را می‌پوشاند.
\v 9 و یکدیگر را بدون شکایت مهمانی کنید.
\v 10 و هریک به‌حسب عطایی که یافته باشد، یکدیگر را در آن خدمت نماید، چونان کارگزاران امین فیض گوناگون خدا.
\v 11 اگر کسی سخن گوید، مانند الهامات خدا بگوید، و اگر کسی خدمت کند، برحسب توانایی که خدا بدو داده باشد [بکند]، تا در همه چیز، خدا به‌واسطهٔ عیسی مسیح جلال یابد، که او را جلال و توانایی تا ابد هست. آمین.
\v 12 ای محبوبان، تعجّب منمایید از این آزمون آتشین که در میان شماست، و بجهت امتحان شما می‌آید، که گویا چیزی غریب بر شما واقع شده باشد،
\v 13 بلکه تا آنجا که شریک رنجهای مسیح هستید، خشنود شوید، تا در هنگام ظهور جلال وی شادی و وجد نمایید.
\v 14 اگر بخاطر نام مسیح توهین می‌شوید، خوشابه‌حال شما؛ زیرا که روح جلال و روح خدا بر شما آرام می‌گیرد؛ که از آنها او دشنام می‌شود و از شما تمجید می‌یابد.
\v 15 پس مبادا هیچ یکی از شما چون قاتل یا دزد یا شریر یا فضول رنج بکشد.
\v 16 امّا اگر چون مسیحی [رنج بکشد]، پس شرمنده نباشد، بلکه از این جهت خدا را تمجید نماید.
\v 17 زیرا زمان آن رسیده، که داوری از خانهٔ خدا شروع شود؛ و اگر شروع آن از ماست، پس عاقبتِ کسانی که انجیل خدا را اطاعت نمی‌کنند چه خواهد شد؟
\v 18 و اگر عادل به دشواری نجات یابد، بی‌دین و گناهکار کجا پدیدار خواهد شد؟
\v 19 پس کسانی نیز که برحسب ارادهٔ خدا رنج می‌کشند، جانهای خود را در نیکوکاری به خالق امین بسپارند.