\c 4
\p
\v 1 پس چون مسیح به‌حسب جسم برای ما زحمت کشید، شما نیز به همان نیّت مسلّح شوید، زیرا آنکه به‌حسب جسم زحمت کشید، از گناه بازداشته شده است؛
\v 2 تا آنکه بعد از آن مابقی عمر را در جسم نه به‌حسب شهوات انسانی، بلکه موافق ارادهٔ خدا به‌سر بَرَد.
\v 3 زیرا که عمر گذشته کافی است برای عمل نمودن به خواهش امّت‌ها و در فجور و شهوات و می‌گساری و عیّاشی و بزمها و بُت‌پرستیهای حرام رفتار نمودن.
\v 4 و در این متعجّب هستند که شما همراه ایشان به سوی همین اسرافِ اَوْباشی نمی‌شتابید و شما را دشنام می‌دهند.
\v 5 و ایشان حساب خواهند داد بدو که مستعّد است تا زندگان و مردگان را داوری نماید.
\v 6 زیرا که از اینجهت نیز به مردگان بشارت داده شد تا بر ایشان موافق مردم به‌حسب جسم حکم شود، و موافق خدا به‌حسب روح زیست نمایند.
\v 7 امّا انتهای همه‌چیز نزدیک است، پس خرد اندیش و برای دعا هشیار باشید.
\v 8 و اوّلِ همه با یکدیگر به شدّت محبّت نمایید، زیرا که محبّت گناهان زیادی را می‌پوشاند.
\v 9 و یکدیگر را بدون همهمه مهمانی کنید.
\v 10 و هریک به‌حسب نعمتی که یافته باشد، یکدیگر را در آن خدمت نماید، مثل وکلاء امین فیض گوناگون خدا.
\v 11 اگر کسی سخن گوید، مانند اقوال خدا بگوید و اگر کسی خدمت کند، برحسب توانایی که خدا بدو داده باشد بکند تا در همه چیز، خدا به‌واسطهٔ عیسی مسیح جلال یابد که او را جلال و توانایی تا ابد هست. آمین.
\v 12 ای حبیبان، تعجّب منمایید از این آتشی که در میان شماست، و بجهت امتحان شما می‌آید، که گویا چیزی غریب بر شما واقع شده باشد،
\v 13 بلکه بقدری که شریک زحمات مسیح هستید، خشنود شوید، تا در هنگام ظهور جلال وی شادی و وجد نمایید.
\v 14 اگر بخاطر نام مسیح رسوایی می‌کشید، خوشابه‌حال شما؛ زیرا که روح جلال و روح خدا بر شما آرام می‌گیرد.
\v 15 پس زنهار هیچ یکی از شما چون قاتل یا دزد یا شریر یا فضول عذاب نکشد.
\v 16 امّا اگر چون مسیحی عذاب بکشد، پس شرمنده نشود، بلکه به این نام خدا را تمجید نماید.
\v 17 زیرا این زمان است که داوری از خانهٔ خدا شروع شود؛ و اگر شروع آن از ماست، پس عاقبتِ کسانی که انجیل خدا را اطاعت نمی‌کنند چه خواهد شد؟
\v 18 و اگر عادل به دشواری نجات یابد، بی‌دین و گناهکار کجا یافت خواهد شد؟
\v 19 پس کسانی نیز که برحسب ارادهٔ خدا زحمت کشند، جانهای خود را در نیکوکاری به خالق امین بسپارند.