\c 3
\p
\v 1 همچنین ای زنان، شوهران خود را اطاعت نمایید تا اگر بعضی نیز مطیع کلام نشوند، رفتارِ زنان، ایشان را بدون کلام دریابد،
\v 2 چونکه رفتارِ پاک و خداترس شما را بینند.
\v 3 و شما را آرایش ظاهری نباشد، از بافتن موی و آراسته شدن به طلا و پوشیدن لباسها،
\v 4 بلکه انسانیّتِ باطنیِ قلبی، در [پوششِ] فسادناپذیرِ روح بردبار و آرام که نزد خدا گرانبهاست.
\v 5 زیرا بدینگونه زنانِ مقدّس در گذشته نیز که متوکّل به خدا بودند، خویشتن را آرایش می‌نمودند و شوهران خود را اطاعت می‌کردند،
\v 6 مانند ساره که ابراهیم را مطیع می‌بود و او را آقا می‌خواند، و شما دختران او شده‌اید، اگر نیکویی کنید و از هیچ وحشتی ترسان نشوید.
\v 7 و همچنین ای شوهران، با دانش با ایشان زیست کنید، چون با ظروف ضعیفتر، و ایشان را محترم دارید چون با شما وارث فیض حیات نیز هستند، تا دعاهای شما بازداشته نشود.
\v 8 خلاصه همهٔ شما یک‌رأی و هم‌درد و برادر دوست و مُشفِق و فروتن باشید.
\v 9 و بدی به عوض بدی و دشنام به عوض دشنام مدهید، بلکه برعکس برکت بطلبید، زیرا که می‌دانید برای این خوانده شده‌اید تا وارث برکت شوید.
\v 10 زیرا هرکه حیات را دوست می‌دارد و می‌خواهد روزهای نیکو بیند، زبان خود را از بدی و لبهای خود را از فریب‌گفتن باز بدارد؛
\v 11 از بدی روی برگرداند و نیکویی را به‌جا آوَرَد؛ صلح را بطلبد و آن را دنبال نماید.
\v 12 از آنرو که چشمان خداوند بر عادلان است، و گوشهای او به سوی دعای ایشان، امّا روی خداوند علیه بدکاران است.
\v 13 و اگر برای نیکویی غیور هستید، کیست که به شما ضرری برساند؟
\v 14 بلکه هرگاه برای عدالت رنج کشیدید، خوشابه‌حال شما. پس از تهدیدهای ایشان ترسان و مضطرب مشوید.
\v 15 بلکه خداوندْ مسیح را در دل خود تقدیس نمایید، و پیوسته آماده باشید تا هرکه سبب امیدی را که دارید از شما بپرسد، او را جواب دهید، امّا با افتادگی و ترس.
\v 16 و وجدان خود را نیکو بدارید تا آنانی که از رفتار نیکوی شما در مسیح بد می‌گویند، در همان چیزی که شما را بد می‌گویند خجالت کشند،
\v 17 زیرا اگر ارادهٔ خدا چنین است، بهتر است که برای نیکویی کردن رنج ببرید، تا برای بدی کردن.
\v 18 زیرا که مسیح نیز برای گناهان یک بار رنج کشید، یعنی عادلی برای ناعادلان، تا ما را نزد خدا بیاورد؛ در حالیکه در جسم مُرد، امّا به روح زنده گشت،
\v 19 و به آن روح نیز رفت و موعظه نمود به ارواحی که در زندان بودند،
\v 20 که سابقاً نافرمانبردار بودند هنگامی که صبر خدا در ایّام نوح انتظار می‌کشید، وقتی که کشتی آماده می‌شد، که در آن تعداد کمی، یعنی هشت نفر به آب نجات یافتند،
\v 21 که نمونهٔ آن، یعنی تعمید اکنون ما را نجات می‌بخشد (نه دور کردن آلودگی بدن، بلکه تعهدِ وجدان صالح به سوی خدا) به‌واسطهٔ رستاخیز عیسی مسیح،
\v 22 که به آسمان رفت و بدست راست خدا است و فرشتگان و ریاستها و قدرتها مطیع او شده‌اند.