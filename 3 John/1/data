\c 1
\p
\v 1 از شیخ، به گایوسِ محبوب، که او را در حقیقت محبّت می‌نمایم.
\v 2 ای محبوب، دعا می‌کنم که در هر وجه کامیاب و تندرست بوده باشی، چنانکه جان تو کامیاب است.
\v 3 زیرا که بسیار شاد شدم چون برادران آمدند و بر حقیقتِ تو شهادت دادند، چنانکه تو در حقیقت سلوک می‌نمایی.
\v 4 مرا شادی‌ای بیش از این نیست که بشنوم که فرزندانم در حقیقت سلوک می‌نمایند.
\v 5 ای محبوب، آنچه می‌کنی به برادران و به غریبان، به امانت می‌کنی،
\v 6 که در حضور کلیسا بر محبّت تو شهادت دادند و هرگاه ایشان را آنگونه که شایستهٔ خداست بدرقه کنی، نیکویی می‌نمایی
\v 7 زیرا که بجهت نام او بیرون رفتند و از امّت‌ها چیزی نمی‌گیرند.
\v 8 پس ما باید که چنین اشخاص را بپذیریم تا همکارانی برای حقیقت بشویم.
\v 9 به کلیسا چیزی نوشتم، امّا دِیوتْرِفیس که جایگاه نخست در میان ایشان را دوست می‌دارد، ما را قبول نمی‌کند.
\v 10 پس اگر آیم، کارهایی را که او می‌کند به یاد خواهم آورد زیرا به سخنان ناشایسته بر ما یاوه‌گویی می‌کند و به این قانع نشده، برادران را خود نمی‌پذیرد و کسانی را نیز که می‌خواهند، مانع ایشان می‌شود و از کلیسا بیرون می‌کند.
\v 11 ای محبوب، از بدی تقلید منما، بلکه از نیکویی. زیرا نیکوکردار از خداست، امّا بدکردار خدا را ندیده است.
\v 12 همهٔ مردم و خودِ حقیقت نیز بر دیمتریوس شهادت می‌دهند و ما هم شهادت می‌دهیم و آگاهید که شهادت ما راست است.
\v 13 مرا چیزهای بسیار بود که به تو بنویسم، امّا نمی‌خواهم به مرکّب و قلم به تو بنویسم.
\v 14 امّا امیدوارم که به زودی تو را خواهم دید و رو در رو گفتگو کنیم. سلام بر تو باد. دوستان به تو سلام می‌رسانند. سلام مرا به دوستان نام به نام برسان.