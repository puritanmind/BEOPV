\c 5
\p
\v 1 چون به خانه خدا بروی، پای خود را نگاه دار، زیرا تقّرب جستن به جهت استماع، از گذرانیدن قربانی‌های احمقان بهتر است، چونکه ایشان نمی‌دانند که عمل بد می‌کنند.
\v 2 با دهان خود تعجیل منما و دلت برای گفتن سخنی به حضور خدا نشتابد زیرا خدا در آسمان است و تو بر زمین هستی؛ پس سخنانت کم باشد.
\v 3 زیرا خواب دیدن از زیادی مشقّت پیدا می‌شود و صدای احمق از زیادی سخنان [شناخته می‌شود].
\v 4 چون برای خدا نذر نمایی در وفای آن تأخیر منما زیرا که او از احمقان خشنود نیست؛ پس به آنچه نذر کردی وفا نما.
\v 5 بهتر است که نذر ننمایی از اینکه نذر نموده، وفا نکنی.
\v 6 مگذار که دهانت بدن تو را مرتکب گناه سازد؛ و در حضور فرشته مگو که این خطا بود. چرا خدا به سبب صدای تو غضبناک شده، عمل دستهایت را نابود سازد؟
\v 7 زیرا در زیادی خوابها و سخنان زیاد بطالت‌ها است؛ امّا تو از خدا بترس.
\v 8 اگر ظلم را بر فقیران و برکندن انصاف و عدالت را در کشوری بینی، از این امر مشوّش مباش، زیرا آنکه بالاتر از بالا است، ملاحظه می‌کند، و حضرت اعلیٰ فوق ایشان است.
\v 9 و منفعت زمین برای همه است بلکه مزرعه، پادشاه را نیز خدمت می‌کند.
\v 10 آنکه نقره را دوست دارد از نقره سیر نمی‌شود، و هر که توانگری را دوست دارد از دخل سیر نمی‌شود.این نیز بطالت است.
\v 11 چون نعمت زیاده شود، خورندگانش زیاد می‌شوند؛ و به جهت مالکش چه منفعت است غیر از آنکه آن را به چشم خود می‌بیند؟
\v 12 خواب کارگر شیرین است خواه کم و خواه زیاد بخورد؛ امّا سیری مرد ثروتمند او را نمی‌گذارد که بخوابد.
\v 13 بلایی سخت بود که آن را زیر آفتاب دیدم یعنی دولتی که صاحبش آن را برای ضرر خودنگاه داشته بود.
\v 14 و آن دولت از حادثه بد نابود شد و پسری آورد امّا چیزی در دست خود نداشت.
\v 15 چنانکه از رحم مادرش بیرون آمد، همچنان برهنه به حالتی که آمد خواهد برگشت و از مشقّت خود چیزی نخواهد یافت که به دست خود ببرد.
\v 16 و این نیز بلای سخت است که از هر جهت چنانکه آمد همچنین خواهد رفت؛ و او را چه منفعت خواهد بود از اینکه در پی باد زحمت کشیده است؟
\v 17 و تمامی ایّام خود را در تاریکی می‌خورَد و با بیماری و خشم، بسیار غمگین می‌شود.
\v 18 اینک آنچه من دیدم که خوب و نیکو می‌باشد، این است که انسان در تمامی ایّام عمر خود که خدا آن را به او می‌بخشد بخورد و بنوشد و از تمامی مشقّتی که زیر آسمان می‌کشد، به نیکویی تمتّع ببرد زیرا که نصیبش همین است.
\v 19 و نیز هر انسانی که خدا دولت و اموال به او ببخشد و او را قوّت عطا فرماید که از آن بخورد و نصیب خود را برداشته، از محنت خود مسرور شود، این بخشش خدا است.
\v 20 زیرا روزهای عمر خود را بسیار به یاد نمی‌آورد چونکه خدا او را از شادی دلش اجابت فرموده است.