\c 23
\p
\v 1 خبر باطل را انتشار مده، و با شریران همداستان مشو، که شهادت دروغ دهی.
\v 2 پیروی بسیاری برای عمل بد مکن؛ و در مرافعه، محضِ متابعتِ بسیاری، سخنی برای انحراف حقّ مگو.
\v 3 و در مرافعۀ فقیر نیز طرفداری او منما.
\v 4 اگر گاو یا الاغ دشمن خود را یافتی که گم شده باشد، البتّه آن را نزد او باز بیاور.
\v 5 اگر الاغ دشمن خود را زیر بارش خوابیده یافتی، و از گشادن او روگردان هستی، البتّه آن را همراه او باید بگشایی.
\v 6 حقّ فقیر خود را در دعوی او منحرف مساز.
\v 7 از امر دروغ اجتناب نما و بی‌گناه و صالح را به قتل مرسان زیرا که ظالم را عادل نخواهم شمرد.
\v 8 و رشوت مخور زیرا که رشوت بینایان را کور می‌کند و سخن صدّیقان را کج می‌سازد.
\v 9 و بر شخص غریب ظلم منما زیرا که از دل غریبان خبر دارید، چونکه در زمین مصر غریب بودید.
\v 10 و شش سال مزرعۀ خود را بکار و محصولش را جمع کن،
\v 11 امّا در هفتمین آن را بگذار و ترک کن تا فقیران قوم تو از آن بخورند و آنچه از ایشان باقی ماند، حیوانات صحرا بخورند. همچنین با تاکستان و درختان زیتون خود عمل نما.
\v 12 شش روز به شغل خود بپرداز و در روز هفتمین آرام کن تا گاوت و الاغت آرام گیرند و پسر کنیزت و مهمانت استراحت کنند.
\v 13 و آنچه را به شما گفته‌ام، نگاه دارید و نام خدایان دیگر را ذکر مکنید، از زبانت شنیده نشود.
\v 14 در هر سال سه مرتبه عید برای من نگاه دار.
\v 15 عید فطیر را نگاه دار، و چنانکه تو را امر فرموده‌ام، هفت روز نان فطیر بخور در زمان معیّن در ماه اَبیب، زیرا که در آن از مصر بیرون آمدی. و هیچ کس به حضور من تهی دست حاضر نشود.
\v 16 و عید حصاد نوبر غلات خود را که در مزرعه کاشته‌ای، و عید جمع را در آخر سال وقتی که حاصل خود را از صحرا جمع کرده‌ای.
\v 17 در هر سال سه مرتبه همۀ ذکورانت به حضور خداوند یهوه حاضر شوند.
\v 18 خون قربانی مرا با نان خمیرمایه‌دار مگذران و پیه عید من تا صبح باقی نماند.
\v 19 نوبر نخستین زمین خود را به خانۀ یهوه‌خدای خود بیاور؛و بزغاله را در شیر مادرش مپز.
\v 20 اینک من فرشته‌ای پیش روی تو می‌فرستم تا تو را در راه محافظت نموده، بدان مکانی که مهیّا کرده‌ام برساند.
\v 21 از او با حذر باش و صدای او را بشنو و از او تَمَرُّد منما زیرا گناهان شما را نخواهد آمرزید، چونکه نام من در اوست.
\v 22 و اگر قول او را شنیدی و به آنچه گفته‌ام عمل نمودی، هرآینه دشمن دشمنانت و مخالف مخالفانت خواهم بود،
\v 23 زیرا فرشتۀ من پیش روی تو می‌رود و تو را به اَموریان و حتیان و فرزیان و کنعانیان و حویان و یبوسیان خواهد رسانید و ایشان را هلاک خواهم ساخت.
\v 24 خدایان ایشان را سجده منما و آنها را عبادت مکن و موافق کارهای ایشان مکن، البتّه آنها را منهدم ساز و بتهای ایشان را بشکن.
\v 25 و یهوه، خدای خود را عبادت نمایید تا نان و آب تو را برکت دهد و بیماری را از میان تو دور خواهم کرد،
\v 26 و در زمینت سقط کننده و نازا نخواهد بود و شمارۀ روزهایت را تمام خواهم کرد.
\v 27 و ترس خود را پیش روی تو خواهم فرستاد و هر قومی را که بدیشان برسی متحیّر خواهم ساخت و همهٔ دشمنانت را پیش تو روگردان خواهم ساخت.
\v 28 و زنبورها پیش روی تو خواهم فرستاد تا حویان و کنعانیان و حتیان را از حضورت برانند.
\v 29 ایشان را در یک سال از حضور تو نخواهم راند، مبادا زمین ویران گردد و حیوانات صحرا بر تو زیاده شوند.
\v 30 ایشان را از پیش روی تو به تدریج خواهم راند تا زیاد شوی و زمین را متصرف گردی.
\v 31 و حدود تو را از دریای سرخ تا دریای فلسطین، و از صحرا تا نهر فرات قرار دهم زیرا ساکنان آن زمین را بدست شما خواهم سپرد و ایشان را از پیش روی خود خواهی راند.
\v 32 با ایشان و با خدایان ایشان عهد مبند.
\v 33 در زمین تو ساکن نشوند، مبادا تو را بر من عاصی گردانند و خدایان ایشان را عبادت کنی و دامی برای تو باشد.
