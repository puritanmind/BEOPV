\c 32
\p
\v 1 و چون قوم دیدند که موسی در فرود آمدن از کوه تأخیر نمود، قوم نزد هارون جمع شده، به وی گفتند، برخیز و برای ما خدایان بساز که پیش روی ما بروند، زیرا این مرد، موسی، که ما را از زمین مصر بیرون آورد، نمی‌دانیم او را چه شده است.
\v 2 هارون بدیشان گفت، گوشواره‌های طلا را که در گوش زنان و پسران و دختران شماست، بیرون کرده، نزد من بیاورید.
\v 3 پس تمامی قومْ گوشواره‌های زرین را که در گوشهای ایشان بود بیرون کرده، نزد هارون آوردند.
\v 4 و آنها را از دست ایشان گرفته، آن را با قلم نقش کرد، و از آن گوسالۀ ریخته شده ساخت، و ایشان گفتند، ای اسرائیل این خدایان تو می‌باشند، که تو را از زمین مصر بیرون آوردند.
\v 5 و چون هارون این را دید، مذبحی پیش آن بنا کرد و هارون ندا درداده، گفت، فردا عید یهوه می‌باشد.
\v 6 و بامدادان برخاسته، قربانی‌های سوختنی گذرانیدند، و هدایای سلامتی آوردند، و قوم برای خوردن و نوشیدن نشستند، و بجهت لعب برپا شدند.
\v 7 و خداوند به موسی گفت، روانه شده، بزیر برو، زیرا که این قوم تو که از زمین مصر بیرون آورده‌ای، فاسد شده‌اند.
\v 8 و به زودی از آن طریقی که بدیشان امر فرموده‌ام، انحراف ورزیده، گوسالۀ ریخته شده برای خویشتن ساخته‌اند، و نزد آن سجده کرده، و قربانی گذرانیده، می‌گویند که ای اسرائیل این خدایان تو می‌باشند که تو را از زمین مصر بیرون آورده‌اند.
\v 9 و خداوند به موسی‌گفت، این قوم را دیده‌ام و اینک قوم گردنکش می‌باشند.
\v 10 و اکنون مرا بگذار تا خشم من بر ایشان مشتعل شده، ایشان را هلاک کنم و تو را قوم عظیم خواهم ساخت.
\v 11 پس موسی نزد یهوه، خدای خود تضرع کرده، گفت، ای خداوند چرا خشم تو بر قوم خود که با قوّت عظیم و دست زورآور از زمین مصر بیرون آورده‌ای، مشتعل شده است؟
\v 12 چرا مصریان این سخن گویند که ایشان را برای بدی بیرون آورد، تا ایشان را در کوه‌ها بکشد، و از روی زمین تلف کند؟ پس از شدت خشم خود برگرد، و از این قصد بدی قوم خویش رجوع فرما.
\v 13 بندگان خود ابراهیم و اسحاق و اسرائیل را بیاد آور که برای ایشان به ذات خود قسم خورده، بدیشان گفتی که نسل شما را مثل ستارگان آسمان زیاد گردانم، و تمامی این زمین را که دربارۀ آن سخن گفته‌ام به نسل شما بخشم، تا آن را متصرف شوند تا ابدالآباد.
\v 14 پس خداوند از آن بدی که گفته بود که به قوم خود برساند، رجوع فرمود.
\v 15 آنگاه موسی برگشته، از کوه به زیر آمد، و دو لوح شهادت به دست وی بود، و لوحها به هر دو طرف نوشته بود، بدین طرف و بدان طرف مرقوم بود.
\v 16 و لوح‌ها صنعت خدا بود، و نوشته، نوشتۀ خدا بود، منقوش بر لوح‌ها.
\v 17 و چون یوشع صدای قوم را که می‌خروشیدند شنید، به موسی گفت، در اردو صدای جنگ است.
\v 18 گفت، صدای خروش ظفر نیست، و صدای خروش شکست نیست، بلکه صدای مُغَنّیان را من می‌شنوم.
\v 19 و واقع شد که چون نزدیک به اردو رسید، و گوساله و رقص‌کنندگان را دید، خشم موسی مشتعل شد، و لوحها را از دست خود افکنده، آنها را زیر کوه شکست.
\v 20 و گوساله‌ای را که ساخته بودند گرفته، به آتش سوزانید، و آن را خرد کرده، نرم ساخت، و بر روی آب پاشیده، بنی‌اسرائیل را نوشانید.
\v 21 و موسی به هارون گفت، این قوم به تو چه کرده بودند که گناه عظیمی بر ایشان آوردی؟
\v 22 هارون گفت، خشم آقایم افروخته نشود، تو این قوم را می‌شناسی که مایل به بدی می‌باشند.
\v 23 و به من گفتند، برای ما خدایان بساز که پیش روی ما بروند، زیرا که این مَرد، موسی، که ما را از زمین مصر بیرون آورده است، نمی‌دانیم او را چه شده.
\v 24 بدیشان گفتم هر که را طلا باشد آن را بیرون کند، پس به من دادند، و آن را در آتش انداختم و این گوساله بیرون آمد.
\v 25 و چون موسی قوم را دید که بی‌لگام شده‌اند، زیرا که هارون ایشان را برای رسوایی ایشان در میان دشمنان ایشان بی‌لگام ساخته بود،
\v 26 آنگاه موسی به دروازۀ اردو ایستاده، گفت، هر که به طرف خداوند باشد، نزد من آید. پس همهٔ بنی‌لاوی نزد وی جمع شدند.
\v 27 او بدیشان گفت، یهوه، خدای اسرائیل، چنین می‌گوید، هر کس شمشیر خود را بر ران خویش بگذارد، و از دروازه تا دروازۀ اردو آمد و رفت کند، و هر کس برادر خود و دوست خویش و همسایۀ خود را بکشد.
\v 28 و بنی‌لاوی موافق سخن موسی کردند. و در آن روز قریب سه هزار نفر از قوم افتادند.
\v 29 و موسی گفت، امروز خویشتن را برای‌خداوند تخصیص نمایید حتی هر کس به پسر خود و به برادر خویش؛ تا امروز شما را برکت دهد.
\v 30 و بامدادان واقع شد که موسی به قوم گفت، شما گناهی عظیم کرده‌اید. اکنون نزد خداوند بالا می‌روم، شاید گناه شما را کفاره کنم.
\v 31 پس موسی به حضور خداوند برگشت و گفت، آه، این قوم گناهی عظیم کرده، و خدایان طلا برای خویشتن ساخته‌اند.
\v 32 الآن هرگاه گناه ایشان را می‌آمرزی و اگرنه مرا از دفترت که نوشته‌ای، محو ساز.
\v 33 خداوند به موسی گفت، هر که گناه کرده است، او را از دفتر خود محو سازم.
\v 34 و اکنون برو و این قوم را بدانجایی که به تو گفته‌ام، راهنمایی کن. اینک فرشتۀ من پیش روی تو خواهد رفت، امّا در روز ملاقات من، گناه ایشان را از ایشان بازخواست خواهم کرد.
\v 35 و خداوند قوم را مبتلا ساخت زیرا گوساله‌ای را که هارون ساخته بود، ساخته بودند.