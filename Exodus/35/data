\c 35
\p
\v 1 و موسی تمام جماعت بنی‌اسرائیل را جمع کرده، بدیشان گفت: این است سخنانی که خداوند امر فرموده است که آنها را بکنی،
\v 2 شش روز کار کرده شود، و در روز هفتمین، سَبَّتِ آرامی مقدّس خداوند برای شماست؛ هر که در آن کاری کند، کشته شود.
\v 3 در روز سَبَّت آتش در همۀ مسکنهای خود میفروزید.
\v 4 و موسی تمامی جماعت بنی‌اسرائیل را خطاب کرده، گفت: این است امری که خداوندفرموده، و گفته است،
\v 5 از خودتان هدیه‌ای برای خداوند بگیرید. هر که از دل راغب است، هدیۀ خداوند را از طلا و نقره و برنج بیاورد،
\v 6 و از لاجورد و ارغوان و قرمز و کتان نازک و پشم بز،
\v 7 و پوست قوچ سرخ‌شده و پوست خز و چوب شطیم،
\v 8 و روغن برای روشنایی، و عطریّات برای روغن مسح و برای بخور معطر،
\v 9 و سنگهای جزع و سنگهای ترصیع برای ایفود و سینه‌بند.
\v 10 و همۀ دانادلان از شما بیایند و آنچه را خداوند امر فرموده است، بسازند.
\v 11 مسکن و خیمه‌اش و پوشش آن و تکمه‌هایش و تخته‌هایش و پشت‌بندهایش و ستونهایش و پایه‌هایش،
\v 12 و تابوت و عصاهایش و کرسی رحمت و حجاب ستر،
\v 13 و میز و عصاهایش و کل اسبابش و نانِ تقدیمی،
\v 14 و چراغدان برای روشنایی و اسبابش و چراغهایش و روغن برای روشنایی،
\v 15 و مذبح بخور و عصاهایش و روغن مسح و بخور معطر، و پردۀ دروازه برای درگاه مسکن،
\v 16 و مذبح قربانی سوختنی و شبکۀ برنجین آن، و عصاهایش و کل اسبابش و حوض و پایه‌اش،
\v 17 و پرده‌های صحن و ستونهایش و پایه‌های آنها و پردۀ دروازۀ صحن،
\v 18 و میخهای مسکن و میخهای صحن و طنابهای آنها،
\v 19 و لباسهای بافته شده برای خدمت قدس، یعنی لباس مقدّس هارون کاهن، و لباسهای پسرانش را تا کهانت نمایند.
\v 20 پس تمامی جماعت بنی‌اسرائیل از حضور موسی بیرون شدند.
\v 21 و هر که دلش او را ترغیب کرد، و هر که روحش او را با اراده گردانید، آمدند و هدیۀ خداوند را برای کار خیمۀ اجتماع، و برای تمام خدمتش و برای لباسهای مقدّس آوردند.
\v 22 مردان و زنان آمدند، هر که از دل راغب بود، وحلقه‌های بینی و گوشواره‌ها و انگشتریها و گردن‌بندها و هر قسم آلات طلا آوردند، و هر که هدیۀ طلا برای خداوند گذرانیده بود.
\v 23 و هر کسی که لاجورد و ارغوان و قرمز و کتان نازک و پشم بز و پوست قوچ سرخ‌شده و پوست خز نزد او پیدا شد، آنها را آورد.
\v 24 هر که خواست هدیۀ نقره و برنج بیاورد، هدیۀ خداوند را آورد، و هر که چوب شطیم برای هر کار خدمت نزد او پیدا شد، آن را آورد.
\v 25 و همۀ زنان دانادل به دستهای خود می‌رشتند، و رشته شده را از لاجورد و ارغوان و قرمز و کتان نازک، آوردند.
\v 26 و همۀ زنانی که دل ایشان به حکمت مایل بود، پشم بز را می‌رشتند.
\v 27 و سروران، سنگهای جزع و سنگهای ترصیع برای ایفود و سینه‌بند آوردند.
\v 28 و عطریّات و روغن برای روشنایی و برای روغن مسح و برای بخور معطر.
\v 29 و همۀ مردان و زنان بنی‌اسرائیل که دل ایشان، ایشان را راغب ساخت که چیزی برای هر کاری که خداوند امر فرموده بود که به وسیلۀ موسی ساخته شود، برای خداوند به ارادۀ دل آوردند.
\v 30 و موسی بنی‌اسرائیل را گفت: آگاه باشید که خداوند بَصَلئیل پسر اوری پسر حور را از قبیله یهودا به نام دعوت کرده است،
\v 31 و او را به روح خدا از حکمت و دانش و علم و هر هنری پر ساخته،
\v 32 و برای اختراع مخترعات و برای کار کردن در طلا و نقره و برنج،
\v 33 و برای تراشیدن و مرصع ساختن سنگها، و برای درودگری چوب تا هر صنعت هنری را بکند.
\v 34 و در دل او تعلیم دادن را بیان نمود، و همچنین اُهُولیاب پسر اخیسامک را از قبیلهٔ دان،
\v 35 و ایشان را به حکمت دلی پر ساخت، برای هر عمل نقاش و نساج ماهر و طراز در لاجورد و ارغوان و قرمز وکتان نازک، و در هر کار نساج تا صانع هر صنعتی و مخترع مخترعات بشوند.