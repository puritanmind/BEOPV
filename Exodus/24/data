\c 24
\p
\v 1 و به موسی گفت: نزد خداوند بالا بیا، تو و هارون و ناداب و اَبِیهُو و هفتاد نفر از مشایخ اسرائیل و از دور سجده کنید.
\v 2 و موسی تنها نزدیک خداوند بیاید و ایشان نزدیک نیایند و قوم همراه او بالا نیایند.
\v 3 پس موسی آمده، همۀ سخنان خداوند و همۀ این احکام را به قوم باز گفت و تمامی قوم به یک زبان در جواب گفتند: همۀ سخنانی که خداوند گفته است، بجا خواهیم آورد.
\v 4 و موسی تمامی سخنان خداوند را نوشت و بامدادان برخاسته، مذبحی در پای کوه و دوازده ستون، موافق دوازده قبیلهٔ اسرائیل بنا نهاد.
\v 5 و بعضی از جوانان بنی‌اسرائیل را فرستاد و قربانی‌های سوختنی گذرانیدندو قربانی‌های سلامتی از گاوان برای خداوند ذبح کردند.
\v 6 و موسی نصف خون را گرفته، در لگنها ریخت و نصف خون را بر مذبح پاشید،
\v 7 و کتاب عهد را گرفته، به گوش قوم خواند. پس گفتند: هر آنچه خداوند گفته است، خواهیم کرد و گوش خواهیم گرفت.
\v 8 و موسی خون را گرفت و بر قوم پاشیده، گفت: اینک خون آن عهدی که خداوند بر همهٔ این سخنان با شما بسته است.
\v 9 و موسی با هارون و ناداب و ابیهو و هفتاد نفر از مشایخ اسرائیل بالا رفت.
\v 10 و خدای اسرائیل را دیدند، و زیر پاهایش مثل صنعتی از یاقوت کبود شفاف و مانند ذات آسمان در صفا.
\v 11 و بر سروران بنی‌اسرائیل دست خود را نگذارد، پس خدا را دیدند و خوردند و نوشیدند.
\v 12 و خداوند به موسی گفت: نزد من به کوه بالا بیا، و آنجا باش تا لوحهای سنگی و تورات و احکامی را که نوشته‌ام تا ایشان را تعلیم نمایی، به تو دهم.
\v 13 پس موسی با خادم خود یوشع برخاست، و موسی به کوه خدا بالا آمد.
\v 14 و به مشایخ گفت: برای ما در اینجا توقّف کنید، تا نزد شما برگردیم؛ همانا هارون و حور با شما می‌باشند. پس هر که امری دارد، نزد ایشان برود.
\v 15 و چون موسی به فراز کوه برآمد، ابر کوه را فرو گرفت.
\v 16 و جلال خداوند بر کوه سینا قرار گرفت، و شش روز ابر آن را پوشانید، و روز هفتمین، موسی را از میان ابر ندا درداد.
\v 17 و منظر جلال خداوند ، مثل آتش سوزنده در نظر بنی‌اسرائیل بر قله کوه بود.
\v 18 و موسی به میان ابر داخل شده، به فراز کوه برآمد. و موسی چهل روز و چهل شب در کوه ماند.