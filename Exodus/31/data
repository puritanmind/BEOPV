\c 31
\p
\v 1 و خداوند موسی را خطاب کرده،گفت،
\v 2 آگاه باش بَصَلْئیل پسر اوری پسر حور را از قبیله یهودا به نام خوانده‌ام.
\v 3 و او را به روح خدا پر ساخته‌ام، و به حکمت و فهم و معرفت و هر هنری،
\v 4 برای اختراع مُخْتَرَعات، تا در طلا و نقره و برنج کار کند.
\v 5 و برای تراشیدن سنگ و ترصیع آن و درودگری چوب، تا در هر صنعتی اشتغال نماید.
\v 6 و اینک من، اُهُولیاب پسر اخیسامَک را از قبیلهٔ دان، انباز او ساخته‌ام، و در دل همۀ دانادلان حکمت بخشیده‌ام، تا آنچه را به توامرفرموده‌ام،بسازند.
\v 7 خیمۀ اجتماع وتابوت شهادت و کرسی رحمت که بر آن است، و تمامی اسباب خیمه،
\v 8 و میز و اسبابش و چراغدانِ خالص و همۀ اسبابش و مذبح بخور،
\v 9 و مذبح قربانی سوختنی و همۀ اسبابش، و حوض و پایه‌اش،
\v 10 و لباس خدمت و لباس مقدّس برای هارون کاهن، و لباس پسرانش بجهت کهانت،
\v 11 و روغن مسح و بخور معطر بجهت قدس، موافق آنچه به تو امر فرموده‌ام، بسازند.
\v 12 و خداوند موسی را خطاب کرده، گفت،
\v 13 و تو بنی‌اسرائیل را مخاطب ساخته، بگو، البتّه سَبَّت‌های مرا نگاه دارید. زیرا که این در میان من و شما در نسلهای شما آیتی خواهد بود تا بدانید که من یهوه هستم که شما را تقدیس می‌کنم.
\v 14 پس سَبَّت را نگاه دارید، زیرا که برای شما مقدّس است، هر که آن را بی‌حرمت کند، هرآینه کشته شود، و هر که در آن کار کند، آن شخص از میان قوم خود منقطع شود.
\v 15 شش روز کار کرده شود، و در روز هفتم سَبَّت آرام و مقدّس خداوند است. هر که در روز سَبَّت کار کند، هرآینه کشته شود.
\v 16 پس بنی‌اسرائیل سَبَّت را نگاه بدارند، نسلاً بعد نسل سَبَّت را به عهد ابدی مَرعی دارند.
\v 17 این در میان من و بنی‌اسرائیل آیتی ابدی است، زیرا که در شش روز، خداوند آسمان و زمین را ساخت و در روز هفتمین آرام فرموده، استراحت یافت.
\v 18 و چون گفتگو را با موسی در کوه سینا بپایان برد، دو لوح شهادت، یعنی دو لوح سنگ مرقوم به انگشت خدا را به وی داد.
