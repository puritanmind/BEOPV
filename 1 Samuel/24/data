\c 24
\p
\v 1 و واقع شد بعد از برگشتن شاؤل از عقب فلسطینیان که او را خبر داده، گفتند، اینک داوود در بیابان عَین جَدی است.
\v 2 و شاؤل سه هزار نفر برگزیده را از تمامی اسرائیل گرفته، برای جستجوی داوود و کسانش بر صخره های بزهای کوهی رفت.
\v 3 و به سر راه به آغلهای گوسفندان که در آنجا مغارهای بود، رسید. و شاؤل داخل آن شد تا پاهای خود را بپوشاند. و داوود و کسان او در جانبهای مغاره نشسته بودند.
\v 4 و کسان داوود به وی گفتند، اینک روزی که خداوند به تو وعده داده است که همانا دشمن تو را به دستت تسلیم خواهم نمود تا هر چه در نظرت پسند آید به او عمل نمایی. و داوود برخاسته، دامن ردای شاؤل را آهسته برید.
\v 5 و بعد از آن دل داوود مضطرب شد از این جهت که دامن شاؤل را بریده بود.
\v 6 و به کسان خود گفت، حاشا بر من از جانب خداوند که این امر را به آقای خود مسیح خداوند بکنم، و دست خود را بر او دراز نمایم چونکه او مسیح خداوند است.
\v 7 پس داوود کسان خود را به این سخنان توبیخ نموده، ایشان را نگذاشت که بر شاؤل برخیزند، و شاؤل از مغاره برخاسته، راه خود را پیش گرفت.
\v 8 و بعد از آن، داوود برخاسته، از مغاره بیرون رفت و در عقب شاؤل صدا زده، گفت، ای آقایم پادشاه. و چون شاؤل به عقب خود نگریست،داود رو به زمین خم شده، تعظیم کرد.
\v 9 و داوود به شاؤل گفت، چرا سخنان مردم را می‌شنوی که می‌گویند اینک داوود قصد اذیت تو دارد.
\v 10 اینک امروز چشمانت دیده است که چگونه خداوند تو را در مغاره امروز به دست من تسلیم نمود، و بعضی گفتند که، تو را بکشم، امّا چشمم بر تو شفقت نموده، گفتم دست خود را بر آقای خویش دراز نکنم، زیرا که مسیح خداوند است.
\v 11 و ای پدرم ملاحظه کن و دامن ردای خود را در دست من ببین، زیرا از اینکه جامۀ تو را بریدم و تو را نکشتم، بدان و ببین که بدی و خیانت در دست من نیست، و به تو گناه نکرده ام. امّا تو جان مرا شکار میکنی تا آن را گرفتار سازی.
\v 12 خداوند در میان من و تو حکم نماید، و خداوند انتقام مرا از تو بکشد. امّا دست من بر تو نخواهد شد.
\v 13 چنانکه مَثَل قدیمان می‌گوید که شرارت از شریران صادر میشود، امّا دست من بر تو نخواهد شد.
\v 14 و در عقب کیست که پادشاه اسرائیل بیرون می‌آید و کیست که او را تعاقب می‌نمایی، در عقب سگ مُرده ای بلکه در عقب یک کَیک!
\v 15 پس خداوند داور باشد و میان من و تو حکم نماید و ملاحظه کرده، دعوی مرا با تو فیصل کند و مرا از دست تو برهاند.
\v 16 و چون داوود از گفتن این سخنان به شاؤل فارغ شد، شاؤل گفت، آیا این صدای توست ای پسر من داوود؟ و شاؤل صدای خود را بلند کرده، گریست.
\v 17 و به داوود گفت، تو از من نیکوتر هستی زیرا که تو جزای نیکو به من رسانیدی و من جزای بد به تو رسانیدم.
\v 18 و تو امروز ظاهر کردی که چگونه به من احسان نمودی چونکه خداوند مرا به دست تو تسلیم کرده، و مرا نکشتی.
\v 19 و اگر کسی دشمن خویش را بیابد، آیااو را به نیکویی رها نماید؟ پس خداوند تو را به نیکویی جزا دهد به سبب آنچه امروز به من کردی.
\v 20 و حال اینک میدانم که البتّه پادشاه خواهی شد و سلطنت اسرائیل در دست تو ثابت خواهد گردید.
\v 21 پس الآن برای من قسم به خداوند بخور که بعد از من ذریۀ مرا منقطع نسازی، و اسم مرا از خاندان پدرم محو نکنی.
\v 22 و داوود برای شاؤل قسم خورد، و شاؤل به خانۀ خود رفت و داوود و کسانش به مأمن خویش آمدند.