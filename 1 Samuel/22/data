\c 22
\p
\v 1 و داوود از آنجا رفته، به مغاره عَدُلاّم فرار کرد. و چون برادرانش و تمامی خاندان پدرش شنیدند، آنجا نزد او فرود آمدند.
\v 2 و هر که در تنگی بود و هر قرضدار و هر که تلخی جان داشت، نزد او جمع آمدند، و بر ایشان سردار شد و تقریباً چهار صد نفر با او بودند.
\v 3 و داوود از آنجا به مِصْفَه موآب رفته، به پادشاه موآب گفت: تمنّا اینکه پدرم و مادرم نزد شما بیایند تا بدانم خدا برای من چه خواهد کرد.
\v 4 پس ایشان را نزد پادشاه موآب برد و تمامی روزهایی که داوود در آن ملاذ بود، نزد او ساکن بودند.
\v 5 و جاد نبی به داوود گفت که در این ملاذ دیگر توقّف منما بلکه روانه شده، به زمین یهودابرو. پس داوود رفت و به جنگل حارث درآمد.
\v 6 و شاؤل شنید که داوود و مردمانی که با وی بودند پیدا شده اند. و شاؤل در جِبْعه، زیر درخت بلوط در رامَه نشسته بود، و نیزهاش در دستش، و همهٔ خادمانش در اطراف او ایستاده بودند.
\v 7 و شاؤل به خادمانی که در اطرافش ایستاده بودند، گفت: حال ای بنیامینیان بشنوید! آیا پسر یسّا به همهٔ شما کشتزارها و تاکستانها خواهد داد و آیا همگی شما را سردار هزاره ها و سردار صده ها خواهد ساخت؟
\v 8 که همهٔ شما بر من فتنه انگیز شده، کسی مرا اطّلاع ندهد که پسر من با پسر یسّا عهد بسته است؟ و از شما کسی برای من غمگین نمی‌شود تا مرا خبر دهد که پسر من بندۀ مرا برانگیخته است تا در کمین بنشیند چنانکه امروز هست؟
\v 9 و دوآغ اَدومی که با خادمان شاؤل ایستاده بود، در جواب گفت: پسر یسّا را دیدم که به نُوب نزد اَخِیمَلَک بناَخیتُوب درآمد.
\v 10 و او از برای وی از خداوند سؤال نمود و توشه ای به او داد و شمشیر جُلْیات فلسطینی را نیز به او داد.
\v 11 پس پادشاه فرستاده، اَخِیمَلَک بناَخیتُوب کاهن و همهٔ کاهنان خاندان پدرش را که در نُوب بودند طلبید، و تمامی ایشان نزد پادشاه آمدند.
\v 12 و شاؤل گفت: ای پسر اَخیتُوب بشنو. او گفت: لبیک ای آقایم!
\v 13 شاؤل به او گفت: تو و پسر یسّا چرا بر من فتنه انگیختید به اینکه به وی نان و شمشیر دادی و برای وی از خدا سؤال نمودی تا به ضد من برخاسته، در کمین بنشیند چنانکه امروز شده است؟
\v 14 اَخِیمَلَک در جواب پادشاه گفت: کیست از همهٔ بندگانت که مثل داوود امین باشد و او داماد پادشاه است و در مشورت شریک تو و در خانۀ تو مکرم است.
\v 15 آیا امروز به سؤال نمودن از خدا برای او شروع کردم؟ حاشا از من. پادشاه این کار را به بندۀ خود و به همهٔ خاندان پدرم اسناد ندهد زیرا که بندهات از این چیزها کم یا زیاد ندانسته بود.
\v 16 پادشاه گفت: ای اَخِیمَلَک تو و تمامی خاندان پدرت البتّه خواهید مُرد.
\v 17 آنگاه پادشاه به شاطرانی که به حضورش ایستاده بودند، گفت: برخاسته، کاهنان خداوند را بکشید زیرا که دست ایشان نیز با داوود است و با اینکه دانستند که او فرار می‌کند، مرا اطّلاع ندادند. امّا خادمان پادشاه نخواستند که دست خود را دراز کرده، بر کاهنان خداوند هجوم آورند.
\v 18 پس پادشاه به دُوآغ گفت: تو برگرد و بر کاهنان حمله آور. و دوآغ ادومی برخاسته، بر کاهنان حمله آورد و هشتاد و پنج نفر را که ایفود کتان می‌پوشیدند، در آن روز کشت.
\v 19 و نوب را نیز که شهر کاهنان است به دم شمشیر زد و مردان و زنان و اطفال و شیرخوارگان و گاوان و الاغان و گوسفندان را به دم شمشیر کُشت.
\v 20 امّا یکی از پسران اَخِیمَلَک بناَخیتُوب که ابیاتار نام داشت، رهایی یافته، در عقب داوود فرار کرد.
\v 21 و ابیاتار داوود را مخبر ساخت که شاؤل کاهنان خداوند را کشت.
\v 22 داوود به ابیاتار گفت: روزی که دوآغ ادومی در آنجا بود، دانستم که او شاؤل را البتّه مخبر خواهد ساخت. پس من باعث کشته شدن تمامی اهل خاندان پدرت شدم.
\v 23 نزد من بمان و مترس زیرا هر که قصد جان من دارد، قصد جان تو نیز خواهد داشت. و امّا نزد من محفوظ خواهی بود.