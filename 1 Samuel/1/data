\c 1
\p
\v 1 و مردی بود از رامَه تایم صُوفیم ازکوهستان افرایم، مسمّی به اَلْقانَه پسر یرُوحام پسر اَلِیهُو پسر تُوحُو پسر صُوف. و او افرایمی بود.
\v 2 و او دو زن داشت. اسم یکی حَنّا و اسم دیگری فَنِنَّه بود. و فَنِنَّه اولاد داشت امّا حَنّا را اولاد نبود.
\v 3 و آن مرد هر سال برای عبادت نمودن و قربانی گذرانیدن برای یهُوَه صبایوت از شهر خود به شیلُوه می‌آمد، و حُفْنِی و فینَحاس دو پسر عِیلِی، کاهنان خداوند در آنجا بودند.
\v 4 و چون روزی می‌آمد که اَلْقانَه قربانی میگذرانید، به زن خود فَنِنَّه و همۀ پسران و دختران خود قسمتها می‌داد.
\v 5 و امّا به حَنّا قسمت مضاعف می‌داد زیرا که حَنّا را دوست می‌داشت، اگر چه خداوند رَحِم او را بسته بود.
\v 6 و هئوی وی او را نیز سخت میرنجانید به حدی که وی را خشمناک میساخت، چونکه خداوند رحم او را بسته بود.
\v 7 و همچنین سال به سال واقع میشد که چون حَنّا به خانۀ خدا می‌آمد، فَنِنَّه همچنین او را میرنجانید و او گریه نموده، چیزی نمی‌خورد.
\v 8 و شوهرش، اَلْقانَه، وی را می‌گفت، ای حَنّا، چرا گریانی و چرا نمی‌خوری و دلت چرا غمگین است؟ آیا من برای تو از ده پسر بهتر نیستم؟
\v 9 و بعد از اکل و شرب نمودنِ ایشان در شیلوه، حَنّا برخاست و عیلی کاهن بر کرسی خود نزدستونی در معبد خدا نشسته بود.
\v 10 و او به تلخی جان نزد خداوند دعا کرد، و زارزار بگریست.
\v 11 و نذر کرده، گفت، ای یهُوَه صبایوت اگر فی الواقع به مصیبت کنیز خود نظر کرده، مرا بیاد آوری و کنیزک خود را فراموش نکرده، اولاد ذکوری به کنیز خود عطا فرمایی، او را تمامی ایّام عُمْرش به خداوند خواهم داد، و اُسْتُرَه بر سرش نخواهد آمد.
\v 12 و چون دعای خود را به حضور خداوند طول داد، عیلی دهن او را ملاحظه کرد.
\v 13 و حَنّا در دل خود سخن می‌گفت، و لبهایش فقط، متحرک بود و صدایش شنیده نمی‌شد، و عیلی گمان برد که مست است.
\v 14 پس عیلی به وی گفت، تا به کی مست میشوی؟ شرابت را از خود دور کن.
\v 15 و حَنّا در جواب گفت، نی آقایم، بلکه زن شکسته روح هستم، و شراب و مسکرات ننوشیده ام، بلکه جان خود را به حضور خداوند ریخته ام.
\v 16 کنیز خود را از دختران بَلِیعال مشمار، زیرا که از زیادی غم و رنجیدگی خود تا بحال می‌گفتم.
\v 17 عیلی در جواب گفت، به سلامتی برو و خدای اسرائیل مسألتی را که از او طلب نمودی، تو را عطا فرماید.
\v 18 گفت، کنیزت در نظرت التفات یابد. پس آن زن راه خود را پیش گرفت و میخورد و دیگر ترشرو نبود.
\v 19 و ایشان بامدادان برخاسته، به حضور خداوند عبادت کردند و برگشته، به خانۀ خویش به رامه آمدند.و اَلْقانَه زن خود حَنّا را بشناخت و خداوند او را به یاد آورد.
\v 20 و بعد از مرور ایّام حَنّا حامله شده، پسری زایید و او را سموئیل نام نهاد، زیرا گفت، او را از خداوند سؤال نمودم.
\v 21 و شوهرش اَلْقانَه با تمامی اهل خانه اش رفت تا قربانی سالیانه و نذر خود را نزد خداوند بگذراند.
\v 22 و حَنّا نرفت زیرا که به شوهر خود گفته بود تا پسر از شیر باز داشته نشود، نمی‌آیم، آنگاه او را خواهم آورد و به حضور خداوند حاضر شده، آنجا دائماً خواهد ماند.
\v 23 شوهرش اَلْقانَه به وی گفت، آنچه در نظرت پسند آید، بکن، تا وقت باز داشتنش از شیر بمان؛ امّا خداوند کلام خود را استوار نماید. پس آن زن ماند و تا وقت بازداشتن پسر خود از شیر، او را شیر می‌داد.
\v 24 و چون او را از شیر باز داشته بود، وی را با سه گاو و یک ایفۀ آرد و یک مشک شراب با خود آورده، به خانۀ خداوند در شیلوه رسانید و آن پسر کوچک بود.
\v 25 و گاو را ذبح نمودند، و پسر را نزد عیلی آوردند.
\v 26 و حَنّا گفت، عرض میکنم ای آقایم! جانت زنده باد ای آقایم! من آن زن هستم که در اینجا نزد تو ایستاده، از خداوند مسألت نمودم.
\v 27 برای این پسر مسألت نمودم و خداوند مسألت مرا که از او طلب نموده بودم، به من عطا فرموده است.
\v 28 و من نیز او را برای خداوند وقف نمودم؛ تمام ایّامی که زنده باشد وقف خداوند خواهد بود. پس در آنجا خداوندرا عبادت نمودند.