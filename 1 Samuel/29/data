\c 29
\p
\v 1 و فلسطینیان همه لشکرهای خود را در اَفیق جمع کردند، و اسرائیلیان نزد چشمهای که در یزْرَعِیل است، فرود آمدند.
\v 2 و سرداران فلسطینیان صدها و هزارها میگذشتند، و داوود و مردانش با اخیش در دنبالۀ ایشان می‌گذشتند.
\v 3 و سرداران فلسطینیان گفتند که، این عبرانیان کیستند؟ و اخیش به جواب سرداران فلسطینیان گفت، مگر این داوود، بندۀشاؤل، پادشاه اسرائیل نیست که نزد من این روزها یا این سالها بوده است؟ و از روزی که نزد من آمد تا امروز در او عیبی نیافتم.
\v 4 امّا سرداران فلسطینیان بر وی غضبناک شدند، و سرداران فلسطینیان او را گفتند، این مرد را باز گردان تا به جایی که برایش تعیین کرده ای برگردد، و با ما به جنگ نیاید، مبادا در جنگ دشمن ما بشود؛ زیرا این کس با چه چیز با آقای خود صلح کند؟ آیا نه با سرهای این مردمان؟
\v 5 آیا این داوود نیست که دربارۀ او با یکدیگر رقص کرده، می‌سراییدند و می‌گفتند شاؤل هزارهای خود و داوود ده هزارهای خویش را کشته است.
\v 6 آنگاه اخیش داوود را خوانده، او را گفت، به حیات یهُوَه قسم که تو مرد راست هستی و خروج و دخول تو با من در اردو به نظر من پسند آمد؛ زیرا از روز آمدنت نزد من تا امروز از تو بدی ندیده ام. امّا در نظر سرداران پسند نیستی.
\v 7 پس الآن برگشته، به سلامتی برو مبادا مرتکب عملی شوی که در نظر سرداران فلسطینیان ناپسند آید.
\v 8 و داوود به اخیش گفت، چه کرده ام و از روزی که به حضور تو بوده ام تا امروز در بنده ات چه یافته ای تا آنکه به جنگ نیایم و با دشمنان آقایم پادشاه جنگ ننمایم؟
\v 9 اخیش در جواب داوود گفت، میدانم که تو در نظر من مثل فرشتۀ خدا نیکو هستی. امّا سرداران فلسطینیان گفتند که، با ما به جنگ نیاید.
\v 10 پس حالا بامدادان با بندگان آقایت که همراه تو آمده اند، برخیز و چون بامدادان برخاسته باشید و روشنایی برای شما بشود، روانه شوید.
\v 11 پس داوود با کسان خود صبح زود برخاستند تاروانه شده، به زمین فلسطینیان برگردند. و فلسطینیان به یزْرَعیل برآمدند.
