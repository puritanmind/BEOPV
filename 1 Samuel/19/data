\c 19
\p
\v 1 و شاؤل به پسر خود یوناتان و به همهٔ خادمان خویش فرمود تا داوود را بکشند.
\v 2 امّا یوناتان پسر شاؤل به داوود بسیار میل داشت، و یوناتان داوود را خبر داده، گفت، پدرم شاؤل قصد قتل تو دارد. پس الآن تا بامدادان خویشتن را نگاهدار و در جایی مخفی مانده، خود را پنهان کن.
\v 3 و من بیرون آمده، به پهلوی پدرم در صحرایی که تو در آن می‌باشی خواهم ایستاد، و دربارۀ تو با پدرم گفتگو خواهم کرد و اگر چیزی ببینم، تو را اطّلاع خواهم داد.
\v 4 و یوناتان دربارۀ داوود نزد پدر خود شاؤل به نیکویی سخن رانده، به وی گفت، پادشاه بر بندۀ خود داوود گناه نکند زیرا که او به تو گناه نکرده است، بلکه اعمال وی برای تو بسیار نیکو بوده است.
\v 5 و جان خویش را به دست خود نهاده، آن فلسطینی را کشت و خداوند نجات عظیمی به جهت تمامی اسرائیل نمود و تو آن را دیده، شادمان شدی؛ پس چرا به خون بی تقصیری گناه کرده، داوود را بی سبب بکشی.
\v 6 و شاؤل به سخن یوناتان گوش گرفت، و شاؤل قسم خورد که به حیات خداوند او کشته نخواهد شد.
\v 7 آنگاه یوناتان داوود را خواند و یوناتان او را از همۀ این سخنان خبر داد و یوناتان داوود را نزد شاؤل آورده، او مثل ایّام سابق در حضور وی می‌بود.
\v 8 و باز جنگ واقع شده، داوود بیرون رفت و با فلسطینیان جنگ کرده، ایشان را به کشتار عظیمی شکست داد و از حضور وی فرار کردند.
\v 9 و روح بد از جانب خداوند بر شاؤل آمد و او در خانه خود نشسته، مزراق خویش را در دست داشت و داوود به دست خود می‌نواخت.
\v 10 و شاؤل خواست که داوود را با مزراق خود تا به دیوار بزند. امّا او از حضور شاؤل بگریخت و مزراق را به دیوار زد و داوود فرار کرده، آن شب نجات یافت.
\v 11 و شاؤل قاصدان به خانۀ داوود فرستاد تا آن را نگاهبانی نمایند و در صبح او را بکشند. امّا میکال، زن داوود، او را خبر داده، گفت، اگر امشب جان خود را خلاص نکنی، فردا کشته خواهی شد.
\v 12 پس میکال داوود را از پنجره فرو هشته، او روانه شد و فرار کرده، نجات یافت.
\v 13 امّا میکال ترافیم را گرفته، آن را در بستر نهاد و بالینی از پشم بز زیر سرش نهاده، آن را با لباس پوشانید.
\v 14 و چون شاؤل قاصدان فرستاده تا داوود را بگیرند، گفت بیمار است.
\v 15 پس شاؤل قاصدان را فرستاد تا داوود را ببینند و گفت، او را بر بسترش نزد من بیاورید تا او را بکشم.
\v 16 و چون قاصدان داخل شدند، اینک ترافیم در بستر و بالین پشم بز زیر سرش بود.
\v 17 و شاؤل به میکال گفت، برای چه مرا چنین فریب دادی و دشمنم را رها کردی تا نجات یابد؟ و میکال شاؤل را جواب داد که، او به من گفت، مرا رها کن؛ برای چه تو را بکشم؟
\v 18 و داوود فرار کرده، رهایی یافت و نزد سموئیل به رامه آمده، از هر آنچه شاؤل با وی کرده بود، او را مخبر ساخت، و او و سموئیل رفته، در نایوت ساکن شدند.
\v 19 پس شاؤل را خبر داده، گفتند، اینک داوود در نایوت رامَه است.
\v 20 و شاؤل قاصدان برای گرفتن داوود فرستاد، و چون جماعت انبیا را دیدند که نبوّت می‌کنند وسموئیل را که به پیشوایی ایشان ایستاده است، روح خدا بر قاصدان شاؤل آمده، ایشان نیز نبوّت کردند.
\v 21 و چون شاؤل را خبر دادند، قاصدان دیگر فرستاده، ایشان نیز نبوّت کردند. و شاؤل باز قاصدان سوم فرستاده، ایشان نیز نبوّت کردند.
\v 22 پس خود او نیز به رامَه رفت، و چون به چاه بزرگ که نزد سیخُوه است رسید، سؤال کرده، گفت، سموئیل و داوود کجا می‌باشند؟ و کسی گفت، اینک در نایوت رامَه هستند.
\v 23 و به آنجا به نایوت رامه روانه شد و روح خدا بر او نیز آمد و در حینی که می‌رفت نبوّت می‌کرد تا به نایوُت رامَه رسید.
\v 24 و او نیز جامهٔ خود را کنده، به حضور سموئیل نبوّت می‌کرد و تمامی آن روز و تمامی آن شب برهنه افتاد، بنابراین گفتند، آیا شاؤل نیز از جملۀ انبیاست؟