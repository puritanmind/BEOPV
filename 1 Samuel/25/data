\c 25
\p
\v 1 و سموئیل وفات نمود، و تمامی اسرائیل جمع شده، از برایش نوحه گری نمودند، و او را در خانه اش در رامه دفن نمودند. و داوود برخاسته، به بیابان فاران فرود شد.
\v 2 و در مَعُون کسی بود که املاکش در کَرْمَل بود و آن مرد بسیار بزرگ بود و سه هزار گوسفند و هزار بز داشت، و گوسفندان خود را در کَرْمَل پشم می‌برید.
\v 3 و اسم آن شخص نابال بود و اسم زنش اَبِیجایل. و آن زن نیک فهم و خوش منظر بود. امّا آن مرد سختدل و بدرفتار و از خاندان کالیب بود.
\v 4 و داوود در بیابان شنید که نابال گلۀ خود را پشم میبُرَد.
\v 5 پس داوود ده خادم فرستاد و داوود به خادمان خود گفت که به کَرْمَل برآیید و نزد نابال رفته، از زبان من سلامتی او را بپرسید.
\v 6 و چنین گویید، زنده باش و سلامتی بر تو باد و بر خاندان تو و بر هرچه داری سلامتی باشد.
\v 7 و الآن شنیده ام که پشم بُرندگان داری و به شبانان تو که در این اوقات نزد ما بودند، اذیت نرسانیدیم. همۀ روزهایی که در کَرْمَل بودند، چیزی از ایشان گُم نشد.
\v 8 ازخادمان خود بپرس و تو را خواهند گفت. پس خادمان در نظر تو التفات یابند زیرا که در روز سعادتمندی آمده ایم. تمنّا اینکه آنچه دستت بیابد به بندگانت و پسرت داوود بدهی.
\v 9 پس خادمان داوود آمدند و همهٔ این سخنان را از زبان داوود به نابال گفته، ساکت شدند.
\v 10 و نابال به خادمان داوود جواب داده، گفت: داوود کیست و پسر یسّا کیست؟ امروز بسیاری بندگان هر یکی از آقای خویش می‌گریزند.
\v 11 آیا نان و آب خود را و گوشت را که برای پشم برندگان خود ذبح نمودهام، بگیرم و به کسانی که نمی‌دانم از کجا هستند بدهم؟
\v 12 پس خادمان داوود برگشته، بازگشت نمودند و آمده، داوود را از همهٔ این سخنان مخبر ساختند.
\v 13 و داوود به مردان خود گفت: هر یک از شما شمشیر خود را ببندد. و هریک شمشیر خود را بستند، و داوود نیز شمشیر خود را بست و تقریباً چهارصد نفر از عقب داوود رفتند، و دویست نفر نزد اسباب ماندند.
\v 14 و خادمی از خادمانش به اَبِیجایل، زن نابال، خبر داده، گفت: اینک داوود، قاصدان از بیابان فرستاد تا آقای مرا درود گویند و او ایشان را اهانت نمود.
\v 15 و آن مردمان احسان بسیار به ما نمودند و همۀ روزهایی که در صحرا بودیم و با ایشان معاشرت داشتیم، اذیتی به ما نرسید و چیزی از ما گُم نشد.
\v 16 و تمام روزهایی که با ایشان گوسفندان را می‌چرانیدیم، هم در شب و هم در روز برای ما مثل حصار بودند.
\v 17 پس الآن بدان و ببین که چه باید بکنی زیرا که بدی برای آقای ما و تمامی خاندانش مهیّاست، چونکه او به حدی پسر بَلِیعال است که احدی با وی سخن نتواند گفت.
\v 18 آنگاه اَبِیجایل تعجیل نموده، دویست گِردۀنان و دو مَشگ شراب و پنج گوسفند مهیّا شده، و پنج کیل خوشۀ برشته و صد قرص کشمش و دویست قرص انجیر گرفته، آنها را بر الاغها گذاشت.
\v 19 و به خادمان خود گفت: پیش من بروید و اینک من از عقب شما می‌آیم. امّا به شوهر خود نابال هیچ خبر نداد.
\v 20 و چون بر الاغ خود سوار شده، از سایۀ کوه به زیر می‌آمد، اینک داوود و کسانش به مقابل او رسیدند و به ایشان برخورد.
\v 21 و داوود گفته بود، به تحقیق که تمامی مایملک این شخص را در بیابان بیهوده نگاه داشتم که از همهٔ اموالش چیزی گم نشد، و او بدی را به عوض نیکویی به من پاداش داده است.
\v 22 خدا به دشمنان داوود چنین بلکه زیاده از این عمل نماید اگر از همۀ متعلقان او تا طلوع صبح ذکوری واگذارم.
\v 23 و چون اَبِیجایل، داوود را دید، تعجیل نموده، از الاغ پیاده شد و پیش داوود به روی خود به زمین افتاده، تعظیم نمود.
\v 24 و نزد پاهایش افتاده، گفت: ای آقایم، این تقصیر بر من باشد و کنیزت در گوش تو سخن بگوید، و سخنان کنیز خود را بشنو.
\v 25 و آقایم دل خود را بر این مرد بَلِیعال، یعنی نابال مشغول نسازد، زیرا که اسمش مثل خودش است؛ اسمش نابال است و حماقت با اوست. امّا من کنیز تو خادمانی را که آقایم فرستاده بود، ندیدم.
\v 26 و الآن ای آقایم به حیات خداوند و به حیات جان تو چونکه خداوند تو را از ریختن خون و از انتقام کشیدن به دست خود منع نموده است، پس الآن دشمنانت و جویندگان ضرر آقایم مثل نابال بشوند.
\v 27 و الآن این هدیهای که کنیزت برای آقای خود آورده است، به غلامانی که همراه آقایم میروند، داده شود.
\v 28 و تقصیر کنیز خود را عفو نما زیرا به درستی کهخداوند برای آقایم خانۀ استوار بنا خواهد نمود، چونکه آقایم در جنگهای خداوند می‌کوشد و بدی در تمام روزهایت به تو نخواهد رسید.
\v 29 و اگر چه کسی برای دنبال تو و به قصد جانت برخیزد، امّا جان آقایم در دستۀ حیات، نزد یهُوَه، خدایت، بسته خواهد شد. و امّا جان دشمنانت را گویا از میان کفۀ فلاخن خواهد انداخت.
\v 30 و هنگامی که خداوند بر حسب همۀ احسانی که برای آقایم وعده داده است، عمل آورد، و تو را پیشوا بر اسرائیل نصب نماید،
\v 31 آنگاه این برای تو سنگ مصادم و به جهت آقایم لغزش دل نخواهد بود که خون بی جهت ریخته ای و آقایم انتقام خود را کشیده باشد؛ و چون خداوند به آقایم احسان نماید، آنگاه کنیز خود را بیاد آور.
\v 32 داوود به اَبِیجایل گفت: یهُوَه، خدای اسرائیل، متبارک باد که تو را امروز به استقبال من فرستاد.
\v 33 و حکمت تو مبارک و تو نیز مبارک باشی که امروز مرا از ریختن خون و از کشیدن انتقام خویش به دست خود منع نمودی.
\v 34 امّا به حیات یهُوَه، خدای اسرائیل، که مرا از رسانیدن اذیت به تو منع نمود، اگر تعجیل ننموده، به استقبال من نمی‌آمدی، البتّه تا طلوع صبح برای نابال ذکوری باقی نمی‌ماند.
\v 35 پس داوود آنچه را که به جهت او آورده بود، از دستش پذیرفته، به او گفت: به سلامتی به خانه ات برو و ببین که سخنت را شنیده، تو را مقبول داشتم.
\v 36 پس ابیجایل نزد نابال برگشت. و اینک او ضیافتی مثل ضیافت ملوکانه در خانۀ خود می‌داشت. و دل نابال در اندرونش شادمان بود چونکه بسیار مست بود و تا طلوع صبح چیزی کم یا زیاد به او خبر نداد.
\v 37 و بامدادان چون شراب از نابال بیرون رفت، زنش این چیزها را به او بیان کرد و دلش در اندرونش مرده گردید و خود مثل سنگ شد.
\v 38 و واقع شد که بعد از ده روز خداوند نابال را مبتلا ساخت که مرد.
\v 39 و چون داوود شنید که نابال مرده است، گفت: مبارک باد خداوند که انتقام عار مرا از دست نابال کشیده، و بندۀ خود را از بدی نگاه داشته است، زیرا خداوند شرارت نابال را به سرش رّد نموده است. و داوود فرستاده، با اَبِیجایل سخن گفت تا او را به زنی خود بگیرد.
\v 40 و خادمان داوود نزد اَبِیجایل به کَرْمَل آمده، با وی مکالمه کرده، گفتند: داوود ما را نزد تو فرستاده است تا تو را برای خویش به زنی بگیرد.
\v 41 و او برخاسته، رو به زمین خم شد و گفت: اینک کنیزت بنده است تا پاهای خادمان آقای خود را بشوید.
\v 42 و اَبِیجایل تعجیل نموده، برخاست و بر الاغ خود سوار شد و پنج کنیزش همراهش روانه شدند و از عقب قاصدان داوود رفته، زن او شد.
\v 43 و داوود اَخینُوعَمِ یزْرَعیلیه را نیز گرفت و هردو ایشان زن او شدند.
\v 44 و شاؤل دختر خود، میکال، زن داوود را به فَلْطی پسر لایش که از جَلِّیم بود، داد.