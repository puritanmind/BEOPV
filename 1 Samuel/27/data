\c 27
\p
\v 1 و داوود در دل خود گفت، حالا روزی به دست شاؤل هلاک خواهم شد. چیزی برای من از این بهتر نیست که به زمین فلسطینیان فرار کنم، و شاؤل از جستجوی من در تمامی حدود اسرائیل مأیوس شود. پس از دست او نجات خواهم یافت.
\v 2 پس داوود برخاسته، با آن ششصد نفر که همراهش بودند، نزد اخیش پسر مَعُوک، پادشاه جَتّ گذشت.
\v 3 و داوود نزد اخیش در جَتّ ساکن شد، او و مردمانش هرکس با اهل خانه اش، و داوود با دو زنش اَخینُوعَمِ یزْرَعیلیه و اَبِیجایل کَرْمَلیه زن نابال.
\v 4 و به شاؤل گفته شد که داوود به جَتّ فرار کرده است، پس او را دیگر جستجو نکرد.
\v 5 و داوود به اخیش گفت، الآن اگر من در نظر تو التفات یافتم، مکانی به من در یکی از شهرهای صحرا بدهند تا در آنجا ساکن شوم. زیرا که بندۀ تو چرا در شهر دارالسلطنه با تو ساکن شود؟
\v 6 پس اخیش در آن روز صِقْلَغ را به او داد، لهذا صِقْلَغ تا امروز از آن پادشاهان یهوداست.
\v 7 و عدد روزهایی که داوود در سرزمین فلسطینیان ساکن بود، یک سال و چهار ماه بود.
\v 8 و داوود و مردانش برآمده، بر جَشُوریان و جَرِزّیان و عَمالَقَه هجوم آوردند زیرا که این طوایف در ایّام قدیم در آن زمین از شور تا به زمین مصر ساکن می‌بودند.
\v 9 و داوود اهل آن زمین را شکست داده، مرد یا زنی زنده نگذاشت و گوسفندان و گاوان و الاغها و شتران و رخوت گرفته، برگشت و نزد اخیش آمد.
\v 10 و اخیش گفت، امروز به کجا تاخت آوردید؟ داوود گفت، بر جنوبی یهودا و جنوب یرْحَمْئیلیان و به جنوب قینیان.
\v 11 و داوود مرد یا زنی را زنده نگذاشت که به جَتّ بیایند، زیرا گفت، مبادا دربارۀ ما خبر آورده، بگویند که داوود چنین کرده است. و تمامی روزهایی که در سرزمین فلسطینیان بماند، عادتش چنین خواهد بود.
\v 12 و اخیش داوود را تصدیق نموده، گفت، خویشتن را نزد قوم خود اسرائیل بالکل مکروه نموده است، پس تا به ابد بندۀ من خواهد بود.