\c 21
\p
\v 1 و داوود به نُوب نزد اَخِیمَلَک کاهن رفت. و اَخِیمَلَک لرزان شده، به استقبال داوود آمده، گفت: چرا تنها آمدی و کسی با تو نیست؟
\v 2 داوود به اَخِیمَلَک کاهن گفت: پادشاه مرا به کاری مأمور فرمود و مرا گفت: از این کاری که تو را میفرستم و از آنچه به تو امر فرمودم کسی اطّلاع نیابد، و خادمان را به فلان و فلان جاتعیین نمودم.
\v 3 پس الآن چه در دست داری؟ پنج قرص نان یا هر چه حاضر است به من بده.
\v 4 کاهن در جواب داوود گفت: هیچ نان عام در دست من نیست، امّا نان مقدّس هست، اگر خصوصاً خادمان، خویشتن را از زنان بازداشته باشند.
\v 5 داوود در جواب کاهن گفت: به درستی که در این سه روز زنان از ما دور بودهاند و چون بیرون آمدم ظروف جوانان مقدّس بود، و آن بطوری عام است خصوصاً چونکه امروز دیگری در ظرف مقدّس شده است.
\v 6 پس کاهن، نان مقدّس را به او داد زیرا که در آنجا نانی نبود غیر از نانِ تقدیمی که از حضور خداوند برداشته شده بود، تا در روز برداشتنش نان گرم بگذارند.
\v 7 و در آن روز یکی از خادمان شاؤل که مسمّی به دوآغ ادومی بود، به حضور خداوند اعتکاف داشت، و بزرگترین شبانان شاؤل بود.
\v 8 و داوود به اَخِیمَلَک گفت: آیا اینجا در دستت نیزه یا شمشیر نیست، زیرا که شمشیر و سلاح خویش را با خود نیاورده ام چونکه کار پادشاه به تعجیل بود.
\v 9 کاهن گفت: اینک شمشیر جُلیات فلسطینی که در درّۀ ایلاه کُشتی، در پشت ایفود به جامۀ ملفوف است. اگر می‌خواهی آن را بگیری بگیر، زیرا غیر از آن در اینجا نیست. داوود گفت: مثل آن، دیگری نیست. آن را به من بده.
\v 10 پس داوود آن روز برخاسته، از حضور شاؤل فرار کرده، نزد اَخیش، ملِک جَت آمد.
\v 11 وخادمان اخیش او را گفتند: آیا این داوود، پادشاه زمین نیست؟ و آیا در بارۀ او رقص کنان سرود خوانده، نگفتند که، شاؤل هزاران خود را و داوود ده هزاران خود را کشت؟
\v 12 و داوود این سخنان را در دل خود جا داده، از اَخیش، ملک جَتّ بسیار بترسید.
\v 13 و در نظر ایشان رفتار خود راتغییر داده، به حضور ایشان خویشتن را دیوانه نمود، و بر لنگه های در خط میکشید و آب دهنش را بر ریش خود میریخت.
\v 14 و اَخیش به خادمان خود گفت: اینک این شخص را می‌بینید که دیوانه است. او را چرا نزد من آوردید؟
\v 15 آیا محتاج به دیوانگان هستم که این شخص را آوردید تا نزد من دیوانگی کند؟ و آیا این شخص داخل خانۀ من بشود؟