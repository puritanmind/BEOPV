\c 20
\p
\v 1 و داوود از نایوت رامَه فرار کرده، آمد و به حضور یوناتان گفت، چه کرده ام و عصیانم چیست و در نظر پدرت چه گناهی کرده ام که قصد جان من دارد؟
\v 2 او به وی گفت، هرگز، مبادا! تو نخواهی مرد. اینک پدر من امری بزرگ و کوچک نخواهد کرد جز آنکه مرا اطّلاع خواهد داد. پس چگونه پدرم این امر را از من مخفی بدارد؟ چنین نیست.
\v 3 و داوود نیز قسم خورده، گفت، پدرت نیکو می‌داند که در نظر تو التفات یافته ام، و می‌گوید مبادا یوناتان این را بداند و غمگین شود. و امّا به حیات خداوند و به حیات تو که در میان من و مرگ، یک قدم بیش نیست.
\v 4 یوناتان به داوود گفت، هر چه دلت بخواهد آن را برای تو خواهم نمود.
\v 5 داوود به یوناتان گفت، اینک فردا اوّل ماه است و من می‌باید با پادشاه به غذا بنشینم. پس مرا رخصت بده که تا شام سوم، خود را در صحرا پنهان کنم.
\v 6 اگر پدرت مرا مفقود بیند، بگو داوود از من بسیار التماس نمود که به شهر خود به بیتْ لِحِم بشتابد، زیرا که تمامی قبیلۀ او را آنجا قربانی سالیانه است.
\v 7 اگر گوید که خوب، آنگاه بنده ات را سلامتی خواهد بود؛ و امّا اگر بسیار غضبناک شود بدانکه او به بدی جازم شده است.
\v 8 پس با بندۀ خود احسان نما چونکه بندۀ خویش را با خودت به عهد خداوند در آوردی. و اگر عصیان در من باشد، خودت مرا بکش زیرا برای چه مرا نزد پدرت ببری.
\v 9 یوناتان گفت، حاشا از تو! زیرا اگر میدانستم بدی از جانب پدرم جزم شده است که بر تو بیاید، آیا تو را از آن اطّلاع نمی‌دادم؟
\v 10 داوود به یوناتان گفت، اگر پدرت تو را به درشتی جواب دهد، کیست که مرا مخبر سازد؟
\v 11 یوناتان به داوود گفت، بیا تا به صحرا برویم. و هر دو ایشان به صحرا رفتند.
\v 12 و یوناتان به داوود گفت، ای یهُوَه، خدای اسرائیل، چون فردا یا روز سوم پدر خود را مثل این وقت آزمودم و اینک اگر برای داوود خیر باشد، اگر من نزد او نفرستم و وی را اطّلاع ندهم،
\v 13 خداوند به یوناتان مثل این بلکه زیاده از این عمل نماید. و امّا اگر پدرم ضرر تو را صواب بیند، پس تو را اطّلاع داده، رها خواهم نمود تا به سلامتی بروی و خداوند همراه تو باشد چنانکه همراه پدر من بود.
\v 14 و نه تنها مادام حیاتم، لطف خداوند را با من بجا آوری تا نمی‌رم،
\v 15 بلکه لطف خود را از خاندانم تا به ابد قطع ننمایی، هم در وقتی که خداوند دشمنان داوود را جمیعاً از روی زمین منقطع ساخته باشد.
\v 16 پس یوناتان با خاندان داوود عهد بست و گفت خداوند این را از دشمنان داوود مطالبه نماید.
\v 17 و یوناتان بار دیگر به سبب محبّتی که با او داشت، داوود را قسم داد زیرا که او را دوست می‌داشت، چنانکه جان خود را دوست می‌داشت.
\v 18 و یوناتان او را گفت، فردا اوّل ماه است و چونکه جای تو خالی می‌باشد، تو را مفقود خواهند یافت.
\v 19 و در روز سوم به زودی فرود شده، به جایی که خود را در آن در روز شغل پنهان کردی بیا و در جانب سنگ آزَل بنشین.
\v 20 و من سه تیر به طرف آن خواهم انداخت که گویا به هدف می‌اندازم.
\v 21 و اینک خادم خود را فرستاده، خواهم گفت برو و تیرها را پیدا کن. و اگر به خادم گویم، اینک تیرها از این طرف تو است، آنها را بگیر. آنگاه بیا زیرا که برای تو سلامتی است و به حیات خداوند تو را هیچ ضرری نخواهد بود.
\v 22 امّا اگر به خادم چنین بگویم که، اینک تیرها از آن طرف توست، آنگاه برو زیرا خداوند تو را رها کرده است.
\v 23 و امّا آن کاری که من و تو دربارۀ آن گفتگو کردیم، اینک خداوند در میان من و تو تا به ابد خواهد بود.
\v 24 پس داوود خود را در صحرا پنهان کرد. و چون اوّل ماه رسید، پادشاه برای غذا خوردن نشست.
\v 25 و پادشاه در جای خود بر حسب عادتش بر مسند، نزد دیوار نشسته، و یوناتان ایستاده بود واَبنیر به پهلوی شاؤل نشسته، و جای داوود خالی بود.
\v 26 و شاؤل در آن روز هیچ نگفت زیرا گمان میبرد، چیزی بر او واقع شده، پاک نیست. البتّه پاک نیست!
\v 27 و در فردای اوّل ماه که روز دوم بود، جای داوود نیز خالی بود. پس شاؤل به پسر خود یوناتان گفت، چرا پسر یسّا، هم دیروز و هم امروز به غذا نیامد؟
\v 28 یوناتان در جواب شاؤل گفت، داوود از من بسیار التماس نمود تا به بیتْ لِحِم برود.
\v 29 و گفت، تمنّا اینکه مرا رخصت بدهی زیرا خاندان ما را در شهر قربانی است و برادرم مرا امر فرموده است؛ پس اگر الآن در نظر تو التفات یافتم، مرخّص بشوم تا برادران خود راببینم. از این جهت به سفرۀ پادشاه نیامده است.
\v 30 آنگاه خشم شاؤل بر یوناتان افروخته شده، او را گفت، ای پسر زنِ کردنکشِ فتنه انگیز، آیا نمی‌دانم که تو پسر یسّا را به جهت افتضاح خود و افتضاح عورت مادرت اختیار کرده ای؟
\v 31 زیرا مادامی که پسر یسّا بر روی زمین زنده باشد، تو و سلطنت تو پایدار نخواهید ماند. پس الآن بفرست و او را نزد من بیاور زیرا که البتّه خواهد مرد.
\v 32 یوناتان پدر خود شاؤل را جواب داده، به وی گفت، چرا بمیرد؟ چه کرده است؟
\v 33 آنگاه شاؤل مزراق خود را به او انداخت تا او را بزند. پس یوناتان دانست که پدرش بر کشتن داوود جازم است.
\v 34 و یوناتان به شدتِ خشم، از سفره برخاست و در روز دوم ماه، طعام نخورد چونکه برای داوود غمگین بود زیرا پدرش او را خجل ساخته بود.
\v 35 و بامدادان یوناتان در وقتی که با داوود تعیین کرده بود، به صحرا بیرون رفت. و یک پسر کوچک همراهش بود.
\v 36 و به خادم خود گفت، بدو و تیرها را که می‌اندازم پیدا کن. و چون پسر می‌دوید، تیر را چنان انداخت که از او رّد شد.
\v 37 و چون پسر به مکان تیری که یوناتان انداخته بود، می‌رفت، یوناتان در پی پسر فریاد زده، گفت که، آیا تیر به آن طرف تو نیست؟
\v 38 و یوناتان در پی پسر صدا کرد که بشتاب و تعجیل کن و درنگ منما. پس خادم یوناتان تیرها را برداشته، نزد آقای خود برگشت.
\v 39 و پسر چیزی نفهمید. امّا یوناتان و داوود این امر را میدانستند.
\v 40 و یوناتان اسلحۀ خود را به خادم خود داده، به وی گفت، برو و آن را به شهر ببر.
\v 41 و چون پسر رفته بود، داوود از جانب جنوبی برخاست و بر روی خود بر زمین افتاده، سه مرتبه سجده کرد و یکدیگر را بوسیده، با هم گریه کردند تا داوود از حدّ گذرانید.
\v 42 و یوناتان به داوود گفت، به سلامتی برو چونکه ما هر دو به نام خداوند قسم خورده، گفتیم که خداوند در میان من و تو و در میان ذریۀ من و ذریۀ تو تا به ابد باشد. پس برخاسته، رفت و یوناتان به شهر برگشت.