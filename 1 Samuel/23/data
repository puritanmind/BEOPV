\c 23
\p
\v 1 و به داوود خبر داده، گفتند، اینک فلسطینیان با قَعِیلَه جنگ می‌کنند و خرمنها را غارت می‌نماید.
\v 2 و داوود از خداوند سؤال کرده، گفت، آیا بروم و این فلسطینیان را شکست دهم؟ خداوند به داوود گفت، برو و فلسطینیان را شکست داده، قَعِیلَه را خلاص کن.
\v 3 و مردمان داوود به وی گفتند، اینک اینجا در یهودا می‌ترسیم. پس چند مرتبه زیاده اگر به مقابلۀ لشکرهای فلسطینیان به قَعِیلَه برویم.
\v 4 و داوود بار دیگر از خداوند سؤال نمود و خداوند او را جواب داده، گفت، برخیز به قَعِیلَه برو زیرا که من فلسطینیان را به دست تو خواهم داد.
\v 5 و داوود با مردانش به قَعِیلَه رفتند و با فلسطینیان جنگ کرده، مواشی ایشان را بردند، و ایشان را به کشتار عظیمی کشتند. پس داوود ساکنان قَعِیلَه را نجات داد.
\v 6 و هنگامی که ابیاتار پسر اَخِیمَلَک نزد داوود به قَعِیلَه فرار کرد، ایفود را در دست خود آورد.
\v 7 و به شاؤل خبر دادند که داوود به قَعِیلَه آمده است و شاؤل گفت، خدا او را به دست من سپرده است، زیرا به شهری که دروازه ها و پشتبندها دارد داخل شده، محبوس گشته است.
\v 8 و شاؤل همهٔ قوم را برای جنگ طلبید تا به قَعِیلَه فرود شده، داوود و مردانش را محاصره نماید.
\v 9 و چون داوود دانست که شاؤل شرارت را برای او اندیشیده است، به ابیاتار کاهن گفت، ایفود را نزدیک بیاور.
\v 10 و داوود گفت، ای یهُوَه، خدای اسرائیل، بنده ات شنیده است که شاؤل قصد دارد که به قَعِیلَه بیاید تا به خاطر من شهر را خراب کند.
\v 11 آیا اهل قَعِیلَه مرا به دست او تسلیم خواهند نمود؟ و آیا شاؤل چنانکه بنده ات شنیده است، خواهد آمد؟ ای یهُوَه، خدای اسرائیل، مسألت آنکه بندۀ خود را خبر دهی. خداوند گفت که او خواهد آمد.
\v 12 داوود گفت، آیا اهل قَعِیلَه مرا و کسان مرا به دست شاؤل تسلیم خواهند نمود؟ خداوند گفت که تسلیم خواهند نمود.
\v 13 پس داوود و مردانش که تقریباً ششصد نفر بودند، برخاسته، از قَعِیلَه بیرون رفتند و هر جایی که توانستند بروند، رفتند. و چون به شاؤل خبر دادند که داوود از قَعِیلَه فرار کرده است، از بیرون رفتن بازایستاد.
\v 14 و داوود در بیابان در ملاذها نشست و در کوهی در بیابان زیف توقّف نمود. و شاؤل همه روزه او را می‌طلبید، امّا خداوند او را به دستش تسلیم ننمود.
\v 15 و داوود دید که شاؤل به قصد جان او بیرون آمده است. و داوود در بیابان زیف در جنگل ساکن بود.
\v 16 و یوناتان، پسر شاؤل، به جنگل آمده، دست او را به خدا تقویت نمود.
\v 17 و او را گفت، مترس زیرا که دست پدر من، شاؤل تو را نخواهد جست، و تو بر اسرائیل پادشاه خواهی شد، و من دومین تو خواهم بود و پدرم شاؤل نیز این را میداند.
\v 18 و هر دو ایشان به حضور خداوند عهد بستند و داوود به جنگل برگشت و یوناتان به خانۀ خود رفت.
\v 19 و زیفیان نزد شاؤل به جِبْعه آمده، گفتند، آیا داوود در ملاذهای جنگل در کوه حَخیلَه که به طرف جنوب بیابان است، خود را نزد ما پنهان نکرده است؟
\v 20 پس ای پادشاه چنانکه دلت کمال آرزو برای آمدن دارد بیا و تکلیف ما این است که او را به دست پادشاه تسلیم نماییم.
\v 21 شاؤل گفت، شما از جانب خداوند مبارک باشید چونکه بر من دلسوزی نمودید.
\v 22 پس بروید و بیشتر تحقیق نموده، جایی را که آمد و رفت می‌کند ببینید و بفهمید، و دیگر اینکه کیست که او را در آنجا دیده است، زیرا به من گفته شد که بسیار با مکر رفتار می‌کند.
\v 23 پس ببینید و همهٔ مکانهای مخفی را که خود را در آنها پنهان می‌کند، بدانید و حقیقت حال را به من باز رسانید تا با شما بیایم. و اگر در این زمین باشد او را از همهٔ هزاره های یهودا پیدا خواهم کرد.
\v 24 پس برخاسته، پیش روی شاؤل به زیف رفتند. و داوود و مردانش در بیابان مَعُون در عَرَبَه به طرف جنوب صحرا بودند.
\v 25 و شاؤل و مردان او به تفحّص او رفتند. و چون داوود را خبر دادند، او نزد صخره فرود آمده، در بیابان مَعُون ساکن شد. و شاؤل چون این را شنید، داوود را در بیابان مَعُون دنبال نمود.
\v 26 و شاؤل به یک طرف کوه می‌رفت و داوود و کسانش به طرف دیگر کوه. و داوود می‌شتافت که از حضور شاؤل بگریزد. و شاؤل و مردانش داوود و کسانش را احاطه نمودند تا ایشان را بگیرند.
\v 27 امّا قاصدی نزد شاؤل آمده، گفت، بشتاب و بیا زیرا که فلسطینیان به زمین حمله آورده اند.
\v 28 پس شاؤل از دنبال نمودن داوود برگشته، به مقابلۀ فلسطینیان رفت. بنابراین آن مکان را صخرۀ مَحْلَقُوت نامیدند.
\v 29 و داوود از آنجا برآمده، در ملاذهای عَین جَدی ساکن شد.