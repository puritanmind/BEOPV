\c 30
\p
\v 1 و واقع شد چون داوود و کسانش در روز سوم به صِقْلَغ رسیدند که عَمالَقَه بر جنوب و بر صِقْلَغ هجوم آورده بودند، و صِقْلَغ را زده آن را به آتش سوزانیده بودند.
\v 2 و زنان و همۀ کسانی را که در آن بودند، از خرد و بزرگ اسیر کرده، هیچ کس را نکشته، بلکه همه را به اسیری برده، به راه خود رفته بودند.
\v 3 و چون داوود و کسانش به شهر رسیدند، اینک به آتش سوخته، و زنان و پسران و دختران ایشان اسیر شده بودند.
\v 4 پس داوود و قومی که همراهش بودند، صدای خود را بلند کرده، گریستند تا طاقت گریه کردن دیگر نداشتند.
\v 5 و دو زن داوود اَخینوعَمِ یزْرَعِیلیه و اَبِیجایل، زن نابال کَرْمَلی، اسیر شده بودند.
\v 6 و داوود بسیار مضطرب شد زیرا که قوم می‌گفتند که، او را سنگسار کنند، چون جان تمامی قوم هر یک برای پسران و دختران خویش بسیار تلخ شده بود. امّا داوود خویشتن را از یهُوَه، خدای خود، تقویت نمود.
\v 7 و داوود به اَبْیاتارِ کاهن، پسر اَخِیمَلَک گفت، ایفود را نزد من بیاور. و ابیاتار ایفود را نزد داوود آورد.
\v 8 و داوود از خداوند سؤال نموده، گفت، اگر این فوج را تعاقب نمایم، آیا به آنها خواهم رسید؟ او به وی گفت، تعاقب نما زیرا که به تحقیق خواهی رسید و رها خواهی کرد.
\v 9 پس داوود و ششصد نفر که همراهش بودند روانه شده، به درّه بَسور آمدند و واماندگان در آنجا توقّف نمودند.
\v 10 و داوود با چهارصد نفر تعاقب نمود و دویست نفر توقّف نمودند زیرا به حدی خسته شده بودند که از درّه بَسور نتوانستند گذشت.
\v 11 پس شخصی مصری در صحرا یافته، او را نزد داوود آوردند و به او نان دادند که خورد و او را آب نوشانیدند.
\v 12 و پارهای از قرص انجیر و دو قرص کشمش به او دادند؛ و چون خورد روحش به وی بازگشت، زیرا که سه روز و سه شب نه نان خورده، و نه آب نوشیده بود؛
\v 13 و داوود او را گفت، از آنِ که هستی و از کجا می‌باشی؟ او گفت، من جوان مصری و بندۀ شخص عمالیقی هستم، و آقایم مرا ترک کرده است زیرا سه روز است که بیمار شده ام.
\v 14 ما به جنوب کَرِیتیان و بر ملک یهودا و بر جنوب کالیب تاخت آوردیم . صِقْلَغ را به آتش سوزانیدیم.
\v 15 داوود به وی گفت، آیا مرا به آن گروه خواهی رسانید؟ او گفت، برای من به خدا قسم بخور که نه مرا بکشی و نه مرا به دست آقایم تسلیم کنی؛ پس تو را نزد آن گروه خواهم رسانید.
\v 16 و چون او را به آنجا رسانید اینک بر روی تمامی زمین منتشر شده، میخوردند و می‌نوشیدند و بزم می‌کردند، به سبب تمامی غنیمت عظیمی که از زمین فلسطینیان و از زمین یهودا آورده بودند.
\v 17 و داوود ایشان را از وقت شام تا عصر روز دیگر میزد که از ایشان احدی رهایی نیافت جز چهارصد مرد جوان که بر شتران سوار شده، گریختند.
\v 18 و داوود هرچه عَمالَقَه گرفته بودند، بازگرفت و داوود دو زن خود را باز گرفت.
\v 19 و چیزی از ایشان مفقود نشد از خرد و بزرگ و از پسران و دختران و غنیمت و از همۀچیزهایی که برای خود گرفته بودند، بلکه داوود همه را باز آورد.
\v 20 و داوود همۀ گوسفندان و گاوان خود را گرفت و آنها را پیش مواشی دیگر راندند و گفتند این است غنیمت داوود.
\v 21 و داوود نزد آن دویست نفر که از شدت خستگی نتوانسته بودند در عقب داوود بروند و ایشان را نزد درّه بَسور واگذاشته بودند آمد، و ایشان به استقبال داوود و به استقبال قومی که همراهش بودند بیرون آمدند. و چون داوود نزد قوم رسید از سلامتی ایشان پرسید.
\v 22 امّا همهٔ کسان شریر و مردان بَلِیعال از اشخاصی که با داوود رفته بودند متکلّم شده، گفتند، چونکه همراه ما نیامدند، از غنیمتی که باز آورده ایم چیزی به ایشان نخواهیم داد مگر به هر کس زن و فرزندان او را. پس آنها را برداشته، بروند.
\v 23 امّا داوود گفت، ای برادرانم چنین مکنید، چونکه خداوند اینها را به ما داده است و ما را حفظ نموده، آن فوج را که بر ما تاخت آورده بودند به دست ما تسلیم نموده است.
\v 24 و کیست که در این امر به شما گوش دهد؟ زیرا قسمت آنانی که نزد اسباب می‌مانند، مثل قسمت آنانی که به جنگ میروند، خواهد بود و هر دو قسمت مساوی خواهند برد.
\v 25 و از آن روز به بعد چنین شد که این را قاعده و قانون در اسرائیل تا امروز قرار داد.
\v 26 و چون داوود به صِقْلَغ رسید، بعضی از غنیمت را برای مشایخ یهودا و دوستان خود فرستاده، گفت، اینک هدیه ای از غنیمت دشمنان خداوند برای شماست.
\v 27 برای اهل بیتئیل و اهل راموت جنوبی و اهل یتّیر؛
\v 28 و برای اهل عَرُوعیر و اهل سِفْموت و اهل اَشْتَموع؛
\v 29 و برای اهل راکال و اهل شهرهای یرْحَمْئیلیان و اهل شهرهای قینیان؛
\v 30 و برای اهل حُرْما واهل کورعاشان و اهل عَتاق؛
\v 31 و برای اهل حَبْرون و همهٔ مکانهایی که داوود و کسانش در آنها آمد و رفت می‌کردند.