\c 3
\p
\v 1 این سخن امین است که اگر کسی منصب نظارت\f + و یا اسقفی، یا سرپرست\f* را بخواهد، کار نیکو می‌طلبد.
\v 2 پس ناظر باید بی‌ملامت و صاحب یک زن و هشیار و خردمند و خوشرفتار و مهمان‌نواز و قادر به تعلیم باشد؛
\v 3 نه می‌گسار یا خشن یا طمّاعِ مَنافع نامشروع، بلکه بردبار و نه جنگجو و نه پول‌پرست.
\v 4 اهل خانهٔ خود را به نیکویی اداره کند و فرزندان خویش را در کمال وقار مطیع گرداند،
\v 5 زیرا هرگاه کسی نداند که اهل خانهٔ خود را اداره کند، چگونه کلیسای خدا را نگاهبانی می‌نماید؟
\v 6 و نه نو ایمان، که مبادا مغرور شده، به محکومیت ابلیس بیفتد.
\v 7 امّا لازم است که نزد آنانی که خارجند هم نیک‌نام باشد، که مبادا در رسوایی و دام ابلیس گرفتار شود.
\v 8 همچنین شمّاسان\f +و یا خادمان\f* باوقار باشند، نه دورو و نه راغب به شراب زیاده و نه طمّاعِ منافع نامشروع؛
\v 9 دارندگان راز ایمان در وجدانی پاک.
\v 10 امّا باید اوّل ایشان آزموده شوند، و چون بی‌عیب پیدا شدند، کار خادمی را بکنند.
\v 11 و به همینطور همسرشان نیز باید باوقار باشند، و نه غیبت‌گو، بلکه هشیار، و در هر امری امین.
\v 12 و خادمان صاحب یک زن باشند و فرزندان و اهل خانهٔ خویش را نیکو اداره نمایند،
\v 13 زیرا آنانی که کار خادمی را نیکو کرده باشند، درجهٔ خوب برای خویشتن تحصیل می‌کنند و شهامتی کامل در ایمانی که به مسیحْ عیسی است.
\v 14 این را به تو می‌نویسم به امید آنکه به زودی نزد تو آیم.
\v 15 امّا اگر تأخیر کردم، تا بدانی که چگونه باید در خانهٔ خدا رفتار کنی، که کلیسای خدای زنده و ستون و بنیاد راستی است.
\v 16 و به یقین راز دینداری عظیم است، که خدا در جسم ظاهر شد و در روح، تصدیق کرده شد و به فرشتگان دیده شد و به امّت‌ها موعظه شد و در دنیا ایمان آورده و به جلال بالا برده شد.