\c 2
\p
\v 1 پس از همه‌چیز اوّل، سفارش می‌کنم که درخواستها و دعاها و شفاعتها و شکرها را برای همهٔ مردم بجا آورند؛
\v 2 برای پادشاهان و همهٔ صاحبان منصب تا به آرامی و آسوده و با کمال دینداری و وقار، عمر خود را به‌سر بریم.
\v 3 زیرا که این نیکو و پسندیده است، در حضور نجات‌دهندهٔ ما خدا
\v 4 که می‌خواهد همهٔ مردم نجات یابند و به معرفت راستی گرایند.
\v 5 زیرا یک خدا است و یک واسطه در میان خدا و انسان، یعنی آن انسان مسیحْ عیسی،
\v 6 که خود را در راه همه فدا داد، شهادتی در زمان معیّن.
\v 7 و برای این، من واعظ و رسول و معلّم امّت‌ها در ایمان و راستی برگماشته شدم. در مسیح راست می‌گویم، و دروغ نمی‌گویم.
\v 8 پس آرزوی این دارم که مردان، دستهای مقدّس را بدون خشم و جدال برافراشته، در هر جا دعا کنند.
\v 9 و همچنین زنان خویشتن را به لباس شایسته به نجابت و متانت بیارایند، نه به گیسوان بافته و طلا و مروارید و لباس گرانبها؛
\v 10 بلکه (چنانکه زنانی را که ادعای دینداری می‌کنند) به اعمال نیکو.
\v 11 زن در سکوت، به کمال اطاعت تعلیم گیرد.
\v 12 و زن را اجازه نمی‌دهم که تعلیم دهد یا بر مرد مسلّط شود، بلکه در سکوت بماند.
\v 13 زیرا که، آدم اوّل ساخته شد و بعد حوّا.
\v 14 و آدم فریب نخورد، بلکه زن فریب خورده، در تقصیر گرفتار شد.
\v 15 امّا به زاییدن رستگار خواهد شد، اگر در ایمان و محبّت و قدّوسیّت و متانت ثابت بمانند.