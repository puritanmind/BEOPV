\c 2
\p
\v 1 پس از همه‌چیز اوّل، سفارش می‌کنم که صلوات و دعاها و مناجات و شکرها را برای همهٔ مردم بجا آورند؛
\v 2 بجهت پادشاهان و همهٔ صاحبان منصب تا به آرامی و استراحت و با کمال دینداری و وقار، عمر خود را به‌سر بریم.
\v 3 زیرا که این نیکو و پسندیده است، در حضور نجات‌دهندهٔ ما خدا
\v 4 که می‌خواهد همهٔ مردم نجات یابند و به معرفت راستی گرایند.
\v 5 زیرا خدا واحد است و در میان خدا و انسان یک متوسّطی است، یعنی انسانی که مسیح عیسی باشد،
\v 6 که خود را در راه همه فدا داد، شهادتی در زمان معیّن.
\v 7 و برای این، من واعظ و رسول و معلّم امّت‌ها در ایمان و راستی مقرّر شدم. در مسیح راست می‌گویم و دروغ نی.
\v 8 پس آرزوی این دارم که مردان، دستهای مقدّس را بدون غیظ و جدال برافراخته، در هر جا دعا کنند.
\v 9 و همچنین زنان خویشتن را بیارایند به لباس مزیّن به حیا و پرهیز، نه به زلفها و طلا و مروارید و لباس گرانبها؛
\v 10 بلکه چنانکه زنانی را می‌شاید که دعوی دینداری می‌کنند به اعمال صالحه.
\v 11 زن با سکوت، به کمال اطاعت تعلیم گیرد.
\v 12 و زن را اجازه نمی‌دهم که تعلیم دهد یا بر شوهر مسلّط شود بلکه در سکوت بماند.
\v 13 زیرا که، آدم اوّل ساخته شد و بعد حوّا.
\v 14 و آدم فریب نخورد، بلکه زن فریب خورده، در تقصیر گرفتار شد.
\v 15 امّا به زاییدن رستگار خواهد شد، اگر در ایمان و محبّت و قدّوسیّت و تقوا ثابت بمانند.
