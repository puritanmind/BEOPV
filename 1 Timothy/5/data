\c 5
\p
\v 1 مرد پیر را توبیخ منما بلکه چون پدر او را نصیحت کن، و جوانان را چون برادران؛
\v 2 زنان پیر را چون مادران؛ و زنان جوان را مثل خواهران با کمال عفّت؛
\v 3 بیوه‌زنان را اگر براستی بیوه باشند، محترم دار.
\v 4 امّا اگر بیوه‌زنی فرزندان یا نواده‌ها دارد، آموخته بشوند که خانهٔ خود را با دینداری نگاه دارند و حقوق اجداد خود را ادا کنند، که این در حضور خدا نیکو و پسندیده است.
\v 5 امّا زنی که براستی بیوه و بی‌کس است، به خدا امیدوار است و در صلوات و دعاها شبانه‌روز مشغول می‌باشد.
\v 6 امّا زن عیّاش در حال حیات مرده است.
\v 7 و به این معانی امر فرما تا بی‌ملامت باشند.
\v 8 ولی اگر کسی برای خویشان و علی‌الخصوص اهل خانهٔ خود تدبیر نکند، منکر ایمان و پست‌تر از بی‌ایمان است.
\v 9 بیوه‌زنی که کمتر از شصت ساله نباشد و یک شوهر کرده باشد، باید نام او ثبت گردد،
\v 10 که در اعمال صالح نیک‌نام باشد، اگر فرزندان را پرورده و غُرَبا را مهمانی نموده و پاهای مقدّسین را شسته و زحمتکشان را اعانتی نموده و هر کار نیکو را پیروی کرده باشد.
\v 11 امّا بیوه‌های جوانتر از این را قبول مکن، زیرا که چون از مسیح سرکش شوند، خواهش ازدواج دارند
\v 12 و ملزم می‌شوند از اینکه ایمان نخست را برطرف کرده‌اند؛
\v 13 و علاوه بر این خانه به خانه گردش کرده، آموخته می‌شوند که بیکار باشند؛ و نه فقط بیکار، بلکه بیهوده‌گو و فضول هم که حرفهای ناشایسته می‌زنند.
\v 14 پس رأی من این است که، زنان جوان ازدواج کنند و اولاد بزایند و کدبانو شوند و خصم را مجال مذمّت ندهند؛
\v 15 زیرا که بعضی برگشتند به عقب شیطان.
\v 16 اگر مرد یا زنِ مؤمن، بیوه‌ها دارد ایشان را بپرورد و بار بر کلیسا ننهد تا آنانی را که براستی بیوه باشند، پرورش نماید.
\v 17 کشیشانی که نیکو پیشوایی کرده‌اند، مستحقّ حرمت مضاعف می‌باشند، علی‌الخصوص آنانی که در کلام و تعلیم محنت می‌کشند.
\v 18 زیرا کتاب می‌گوید، گاو را وقتی که خرمن را خرد می‌کند، دهن مبند و کارگرْ مستحقّ اجرت خود است.
\v 19 ادّعایی بر یکی از کشیشان جز به زبان دو یا سه شاهد مپذیر.
\v 20 آنانی که گناه کنند، پیش همه توبیخ فرما تا دیگران بترسند.
\v 21 در حضور خدا و مسیح عیسی و فرشتگان برگزیده تو را قسم می‌دهم که، این امور را بدون غرض نگاه داری و هیچ کاری از روی طرفداری مکن.
\v 22 و دستها به زودی بر هیچ‌کس مگذار و در گناهان دیگران شریک مشو، بلکه خود را پاک نگاه دار.
\v 23 دیگر نوشندهٔ آب فقط مباش، بلکه بجهت شکمت و ضعفهای بسیار خود شرابی کم میل فرما.
\v 24 گناهان بعضی آشکار است و پیش روی ایشان به داوری می‌رود، امّا بعضی را تعاقب می‌کند.
\v 25 و همچنین اعمال نیکو واضح است و آنهایی که دیگرگون باشد، نتوان مخفی داشت.
