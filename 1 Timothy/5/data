\c 5
\p
\v 1 مرد پیر را توبیخ منما بلکه چون پدر او را نصیحت کن، و جوانان را چون برادران؛
\v 2 زنان پیر را چون مادران؛ و زنان جوان را مثل خواهران با کمال عفّت؛
\v 3 بیوه‌زنان را اگر براستی بیوه باشند، محترم دار.
\v 4 امّا اگر بیوه‌زنی فرزندان یا نواده‌ها دارد، آموخته بشوند که خانهٔ خود را با دینداری نگاه دارند و حقوق والدین خود را ادا کنند، که این در حضور خدا نیکو و پسندیده است.
\v 5 امّا زنی که براستی بیوه و بی‌کس است، به خدا امیدوار است و در درخواستها و دعاها شبانه‌روز مشغول می‌باشد.
\v 6 امّا زنی که در لذتجویی زندگی می‌کند، در حالِ حیات مرده است.
\v 7 و به این چیزها امر فرما تا بی‌ملامت باشند.
\v 8 ولی اگر کسی برای خویشان و بویژه اهل خانهٔ خود فراهم نکند، منکر ایمان و پست‌تر از بی‌ایمان است.
\v 9 بیوه‌زنی که کمتر از شصت ساله نباشد و یک شوهر کرده باشد، باید نام او ثبت گردد،
\v 10 که در اعمال صالح نیک‌نام باشد، اگر فرزندان را پرورده و غریبه‌ها را مهمانی نموده و پاهای مقدّسین را شسته و ستمدیدگان را کمکی نموده و هر کار نیکو را پیروی کرده باشد.
\v 11 امّا بیوه‌های جوانتر از این را قبول مکن، زیرا که چون از مسیح سرکش شوند، خواهان ازدواج می‌شوند؛
\v 12 محکوم می‌شوند از اینکه ایمان نخست را دور انداخته‌اند؛
\v 13 و علاوه بر این خانه به خانه گردش کرده، یاد می‌گیرند که بیکار باشند؛ و نه فقط بیکار، بلکه بیهوده‌گو و فضول هم که حرفهای ناشایسته می‌زنند.
\v 14 پس رأی من این است که، زنان جوان ازدواج کنند و فرزندان بزایند و کدبانو شوند و خصم را فرصت به بدگویی ندهند؛
\v 15 زیرا که بعضی برگشتند به دنبال شیطان.
\v 16 اگر مرد یا زنِ مؤمن، بیوه‌ها دارد ایشان را کمک کند و بار بر کلیسا ننهد تا آنانی را که براستی بیوه باشند، کمک نماید.
\v 17 مشایخی که نیکو رهبری می‌کنند، شایستۀ حرمت مضاعف می‌باشند، بویژه آنانی که در کلام و تعلیم زحمت می‌کشند.
\v 18 زیرا کتاب می‌گوید، گاو را وقتی که خرمن را خرد می‌کند، دهن مبند و کارگرْ مستحقّ اجرت خویش است.
\v 19 اتهامی بر یکی از مشایخ جز به زبان دو یا سه شاهد مپذیر.
\v 20 آنانی که گناه کنند، پیش همه توبیخ فرما تا دیگران بترسند.
\v 21 در حضور خدا و مسیحْ عیسی و فرشتگان برگزیده تو را قسم می‌دهم که، این امور را بدون پیشداوری نگاه داری و هیچ کاری از روی طرفداری مکن.
\v 22 و دستها به زودی بر هیچ‌کس مگذار و در گناهان دیگران شریک مشو، بلکه خود را پاک نگاه دار.
\v 23 دیگر فقط آب منوش، بلکه برای معده‌ات و ضعفهای بسیار خود شرابی کم میل فرما.
\v 24 گناهان بعضی آشکار است و پیش روی ایشان به داوری می‌رود، امّا بعضی را از پی آنها می‌آید.
\v 25 و همچنین اعمال نیکو واضح است و آنهایی که دیگرگون باشد، نتوان مخفی داشت.