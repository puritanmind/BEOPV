\c 4
\p
\v 1 امّا روح صریحاً می‌گوید که، در زمان آخر بعضی از ایمان برگشته، به ارواح مُضِلّ و تعالیم شیاطین اِصغا خواهند نمود،
\v 2 به ریاکاری دروغ‌گویان که ضمایر خود را داغ کرده‌اند؛
\v 3 که از مزاوجت منع می‌کنند و حکم می‌نمایند به پرهیز از خوراکهایی که خدا آفرید برای مؤمنین و عارفینِ حقّ تا آنها را به شکرگزاری بخورند.
\v 4 زیرا که هر مخلوق خدا نیکو است و هیچ چیز را ردّ نباید کرد، اگر به شکرگزاری پذیرند،
\v 5 زیرا که از کلامِ خدا و دعا تقدیس می‌شود.
\v 6 اگر این امور را به برادران بسپاری، خادم نیکوی مسیح عیسی خواهی بود، تربیت یافته در کلام ایمان و تعلیم خوب که پیروی آن را کرده‌ای.
\v 7 امّا از افسانه‌های حرام عجوزها پرهیز نما و در دینداری ریاضت بکش.
\v 8 که ریاضت بدنی اندک فایده‌ای دارد، امّا دینداری برای هر چیز مفید است، که وعدهٔ زندگی حال و آینده را دارد.
\v 9 این سخن امین است و لایق قبول تامّ،
\v 10 زیرا که برای این زحمت و بی‌احترامی می‌کشیم، زیرا امید داریم به خدای زنده، که همهٔ مردمان علی‌الخصوص مؤمنین را نجات‌دهنده است.
\v 11 این امور را حکم و تعلیم فرما.
\v 12 هیچ‌کس جوانی تو را حقیر نشمارد، بلکه مؤمنین را در کلام و سیرت و محبّت و ایمان و عصمت، نمونه باش.
\v 13 تا مادامی که نه آیم، خود را به قرائت و نصیحت و تعلیم بسپار.
\v 14 زنهار از آن کرامّتی که در تو است که به‌وسیلهٔ نبوّت با نهادن دستهای کشیشان به تو داده شد، بی‌اعتنایی منما.
\v 15 در این امور تأمّل نما و در اینها راسخ باش تا ترقّی تو بر همه ظاهر شود.
\v 16 خویشتن را و تعلیم را احتیاط کن و در این امور قائم باش، که هرگاه چنین کنی، خویشتن را و شنوندگان خویش را نیز نجات خواهی داد.
