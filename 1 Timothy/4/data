\c 4
\p
\v 1 امّا روح صریحاً می‌گوید که، در زمانهای آخر بعضی از ایمان برگشته، به ارواح فریبنده و تعالیم شیاطین توجه خواهند نمود،
\v 2 به ریاکاری دروغ‌گویان که وجدان خود را داغ کرده‌اند؛
\v 3 که از ازدواج منع می‌کنند و حکم می‌نمایند به پرهیز از خوراکهایی که خدا آفرید برای مؤمنین و دانایانِ حقّ تا آنها را به شکرگزاری بخورند.
\v 4 زیرا که هر مخلوق خدا نیکو است و هیچ چیز را ردّ نباید کرد، اگر به شکرگزاری پذیرند،
\v 5 زیرا که از کلامِ خدا و دعا تقدیس می‌شود.
\v 6 اگر این امور را به برادران بسپاری، خادم نیکوی مسیحْ عیسی خواهی بود، تربیت یافته در کلام ایمان و تعلیم خوب که پیروی آن را کرده‌ای.
\v 7 امّا از افسانه‌های کفرآمیز و حکایات پیرزنان پرهیز نما، بلکه در دینداری تمرین کن.
\v 8 که تمرین بدنی اندک فایده‌ای دارد، امّا دینداری برای هر چیز مفید است، که وعدهٔ زندگی حال و آینده را دارد.
\v 9 این سخن امین است و کاملاً لایق قبول،
\v 10 زیرا که برای این زحمت و بی‌احترامی می‌کشیم، زیرا امید داریم به خدای زنده، که همهٔ مردمان بویژه مؤمنین را نجات‌دهنده است.
\v 11 این امور را حکم و تعلیم فرما.
\v 12 هیچ‌کس جوانی تو را حقیر نشمارد، بلکه مؤمنین را در کلام و رفتار و محبّت و ایمان و پاکی، نمونه باش.
\v 13 تا آمدنم، خود را به قرائت و نصیحت و تعلیم بسپار.
\v 14 زنهار از آن عطایی که در تو است که به‌وسیلهٔ نبوّت با نهادن دستهای مشایخ به تو داده شد، بی‌اعتنایی منما.
\v 15 در این امور تأمّل نما و در اینها راسخ باش تا پیشرفت تو بر همه ظاهر شود.
\v 16 خویشتن را و تعلیم را احتیاط کن و در این امور مداوم باش، که هرگاه چنین کنی، خویشتن را و شنوندگان خویش را نیز نجات خواهی داد.