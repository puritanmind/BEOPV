\c 3
\p
\v 1 از این سبب، من که پولُس هستم و اسیر مسیحْ عیسی برای شما ای امّت‌ها،
\v 2 اگر شنیده باشید نظارت فیض خدا را که بجهت شما به من عطا شده است،
\v 3 که این راز، از راه مکاشفه بر من اعلام شد، چنانکه قبلاً به طور مختصر نوشتم،
\v 4 و از مطالعهٔ آن می‌توانید درک مرا در راز مسیح بفهمید.
\v 5 که آن در قرنهای گذشته به بنی‌آدم آشکار نشده بود، بطوری که اکنون بر رسولان مقدّس و انبیای او بواسطهٔ روح آشکار گشته است،
\v 6 که امّت‌ها در میراث و در بدن و در بهرهٔ وعدهٔ او در مسیح به‌واسطۀ انجیل شریک هستند.
\v 7 که خادم آن شدم مطابق عطای فیض خدا که برحسب عمل قدرت او به من داده شده است.
\v 8 یعنی به من که کمتر از کمترین همهٔ مقدّسینم، این فیض عطا شد که در میان امّت‌ها به غنای بی‌قیاس مسیح بشارت دهم،
\v 9 و همه را روشن سازم که چیست مشارکت آن رازی که از بنای عالمها پنهان داشته شده بود، در خدایی که همه‌چیز را به‌وسیلهٔ عیسی مسیح آفرید.
\v 10 تا آنکه اکنون بر ریاستها و قدرتها در جایهای آسمانی، حکمتِ گوناگون خدا به‌وسیلهٔ کلیسا معلوم شود،
\v 11 برحسب قصد ازلی که در خداوند ما مسیحْ عیسی مقرر نمود،
\v 12 که در وی شجاعت و دسترسی بااعتماد داریم به‌سبب ایمان وی.
\v 13 بنابر این استدعا دارم که از رنجهای من به خاطر شما ضعیف مشوید که آنها جلال شما است.
\v 14 از این سبب، زانو می‌زنم نزد آن پدرِ خداوند ما عیسی مسیح،
\v 15 که از او هر خانواده‌ای در آسمان و بر زمین نامیده می‌شود؛
\v 16 که به‌حسب غنای جلال خود به شما عطا کند که در انسانیّتِ باطنیِ خود از روح او به قوّت نیرومند شوید،
\v 17 تا مسیح به واسطۀ ایمان در دلهای شما ساکن شود، در محبّت ریشه کرده و بنیاد نهاده،
\v 18 تا توان یابید که با تمامی مقدّسین درک کنید که پهنا و درازا و ژرفا و بلندی چیست؛
\v 19 و پی ببرید به محبّت مسیح که فرای معرفت است تا پر شوید تا تمامی پُری خدا.
\v 20 اکنون او را که قادر است به انجام بی‌نهایت زیادتر از هرآنچه بخواهیم یا تصور کنیم، برحسب آن قدرتی که در ما عمل می‌کند،
\v 21 او را در کلیسا و در مسیحْ عیسی تا همهٔ نسلها تا ابد جلال باد. آمین.