\c 2
\p
\v 1 و شما را که در خطایا و گناهان مرده بودید، زنده گردانید،
\v 2 که در آنها در گذشته، رفتار می‌کردید برحسب دورهٔ این جهان، بر وفق رئیس قدرت هوا، یعنی آن روحی که اکنون در فرزندان معصیت عمل می‌کند.
\v 3 که در میان ایشان، همهٔ ما نیز در شهوات جسمانی خود قبل از این زندگی می‌کردیم و هوسهای جسمانی و افکار خود را به عمل می‌آوردیم و طبیعتاً فرزندان غضب بودیم، چنانکه دیگران.
\v 4 امّا خدا که در رحمانیّت دولتمند است، به خاطر محبّتِ عظیمِ خود که با ما نمود،
\v 5 ما را نیز که در خطایا مرده بودیم با مسیح زنده گردانید، (زیرا که به فیض نجات یافته‌اید).
\v 6 و با او برخیزانید و در جایهای آسمانی در مسیح عیسی نشانید.
\v 7 تا در عالمهای آینده، عنای بی‌نهایت فیض خود را به لطفی که بر ما در مسیح عیسی دارد ظاهر سازد.
\v 8 زیرا که به فیض نجات یافته‌اید، به‌وسیلهٔ ایمان و این از شما نیست بلکه بخشش خداست،
\v 9 و نه از اعمال، تا هیچ‌کس فخر نکند.
\v 10 زیرا که ساختۀ او هستیم، آفریده شده در مسیح عیسی برای کارهای نیکو، که خدا قبل مهیّا نمود تا در آنها گام برداریم.
\v 11 پس به یاد آورید که شما در زمان گذشته امّت‌های در جسم بودید، که آنانی که ختنه‌شده نامیده می‌شوند - که در جسم و ساخته شده به دست است - شما را نامختون می‌خوانند،
\v 12 که شما در آن زمان از مسیح جدا و از خاندانِ اسرائیل غریبه، و از عهدهای وعده بیگانه و بی‌امید و بی‌خدا در دنیا بودید.
\v 13 امّا اکنون در مسیح عیسی، شما که در آن وقت دور بودید، به خون مسیح نزدیک شده‌اید.
\v 14 زیرا که او صلح ما است، که هر دو را یک گردانید و دیوار جدایی را که در میان بود منهدم ساخت،
\v 15 و دشمنی، یعنی شریعت احکام را که در فرایض بود، به جسم خود نابود ساخت تا که آشتی کرده، از هر دو یک انسان جدید در خود بیافریند.
\v 16 و تا هر دو را در یک بدن با خدا آشتی دهد، به‌وسیلۀ صلیب خود که بر آن دشمنی را کُشت،
\v 17 و آمده بشارت آشتی را رسانید به شما که دور بودید و صلح را به آنانی که نزدیک بودند.
\v 18 زیرا که به‌وسیلهٔ او هردو نزد پدر در یک روح دسترسی داریم.
\v 19 پس، از این به بعد غریب و بیگانه نیستید، بلکه هموطن مقدّسین هستید و از اهل خانهٔ خدا.
\v 20 و بر بنیاد رسولان و انبیا بنا شده‌اید، که خودِ عیسی مسیح سنگ زاویه است.
\v 21 که در وی تمامی عمارت با هم متّصل شده، به معبدی مقدّس در خداوند رشد می‌کند.
\v 22 و در وی شما نیز با هم بنا کرده می‌شوید تا به‌واسطۀ روح محل سکونت خدا شوید.