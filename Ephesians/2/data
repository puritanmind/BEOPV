\c 2
\p
\v 1 و شما را که در خطایا و گناهان مرده بودید، زنده گردانید،
\v 2 که در آنها قبل، رفتار می‌کردید برحسب دورهٔ این جهان، بر وفق رئیس قدرت هوا، یعنی آن روحی که اکنون در فرزندان معصیت عمل می‌کند.
\v 3 که در میان ایشان، همهٔ ما نیز در شهوات جسمانی خود قبل از این زندگی می‌کردیم و هوسهای جسمانی و افکار خود را به عمل می‌آوردیم و طبعاً فرزندان غضب بودیم، چنانکه دیگران.
\v 4 امّا خدا که در رحمانیّت، دولتمند است، از حیثیّتِ محبّتِ عظیمِ خود که با ما نمود،
\v 5 ما را نیز که در خطایا مرده بودیم با مسیح زنده گردانید، زیرا که محض فیض نجات یافته‌اید.
\v 6 و با او برخیزانید و در جایهای آسمانی در مسیح عیسی نشانید.
\v 7 تا در عالمهای آینده، دولت بی‌نهایت فیض خود را به لطفی که بر ما در مسیح عیسی دارد ظاهر سازد.
\v 8 زیرا که محض فیض نجات یافته‌اید، به‌وسیلهٔ ایمان و این از شما نیست بلکه بخشش خداست،
\v 9 و نه از اعمال، تا هیچ‌کس فخر نکند.
\v 10 زیرا که صنعت او هستیم، آفریده شده در مسیح عیسی برای کارهای نیکو، که خدا قبل مهیّا نمود تا در آنها رفتار نماییم.
\v 11 لهذا به یاد آورید که شما در زمان سلف (ای امّت‌های در جسم که آنانی که به اهل ختنه نامیده می‌شوند، امّا ختنهٔ ایشان در جسم و ساخته شده به دست است، شما را نامختون می‌خوانند)،
\v 12 که شما در آن زمان از مسیح جدا و از وطنیّتِ خاندانِ اسرائیل، غریبه و از عهدهای وعده بیگانه و بی‌امید و بی‌خدا در دنیا بودید.
\v 13 امّا اکنون در مسیح عیسی، شما که در آن وقت دور بودید، به خون مسیح نزدیک شده‌اید.
\v 14 زیرا که او سلامتی ما است، که هر دو را یک گردانید و دیوار جدایی را که در میان بود منهدم ساخت،
\v 15 و دشمنی، یعنی شریعت احکام را که در فرایض بود، به جسم خود نابود ساخت تا که مصالحه کرده، از هر دو یک انسان جدید در خود بیافریند.
\v 16 و تا هر دو را در یک جسد با خدا مصالحه دهد، بوساطت صلیب خود که بر آن دشمنی را کُشت،
\v 17 و آمده بشارت مصالحه را رسانید به شما که دور بودید و مصالحه را به آنانی که نزدیک بودند.
\v 18 زیرا که به‌وسیلهٔ او هردو نزد پدر در یک روح دخول داریم.
\v 19 پس، از این به بعد غریب و بیگانه نیستید، بلکه هموطن مقدّسین هستید و از اهل خانهٔ خدا.
\v 20 و بر بنیاد رسولان و انبیا بنا شده‌اید، که خودِ عیسی مسیح سنگ زاویه است.
\v 21 که در وی تمامی عمارت با هم مرتّب شده، به معبد مقدّس در خداوند رشد می‌کند.
\v 22 و در وی شما نیز با هم بنا کرده می‌شوید تا در روح مسکن خدا شوید.