\c 5
\p
\v 1 پس چون فرزندان عزیز پیروان خدا باشید.
\v 2 و در محبّت رفتار نمایید، چنانکه مسیح هم ما را محبّت نمود، و خویشتن را برای ما به خدا هدیه و قربانی کرد برای عطری خوشبوی.
\v 3 امّا زنا و هر ناپاکی و طمع در میان شما هرگز نامیده هم نشود، چنانکه مقدّسین را شایسته است.
\v 4 و نه زشتی و بیهوده‌گویی و سخنان مبتذل که اینها شایسته نیست، بلکه شکرگزاری.
\v 5 زیرا این را یقین می‌دانید که هیچ زناکار یا ناپاک یا طمع‌کار که بت‌پرست باشد، میراثی در ملکوت مسیح و خدا ندارد.
\v 6 هیچ‌کس شما را به سخنان باطل فریب ندهد، زیرا که به‌سبب اینها غضب خدا بر فرزندان سرکش نازل می‌شود.
\v 7 پس با ایشان شریک مباشید.
\v 8 زیرا که پیشتر تاریکی بودید، امّا اکنون در خداوند، نور می‌باشید. پس چون فرزندان نور رفتار کنید.
\v 9 زیرا که میوهٔ روح در کمال، نیکویی و عدالت و راستی است.
\v 10 و تحقیق نمایید که پسندیدهٔ خداوند چیست.
\v 11 و در اعمال بی‌ثمر تاریکی شریک مباشید بلکه آنها را سرزنش کنید،
\v 12 زیرا کارهایی که ایشان در پنهانی می‌کنند، حتّی ذکر آنها هم شرم‌آور است.
\v 13 امّا هرچیزی که سرزنش شود، از نور آشکار می‌گردد، زیرا که هرچه آشکار می‌شود نور است.
\v 14 بنابراین می‌گوید: ای تو که خوابیده‌ای، بیدار شده، از مردگان برخیز تا مسیح بر تو درخشد.
\v 15 پس مراقب باشید که چگونه به دقّت رفتار نمایید، نه چون نادانان بلکه چون حکیمان.
\v 16 و وقت را دریابید زیرا این روزها شریر است.
\v 17 از این جهت بی‌فهم مباشید، بلکه بفهمید که ارادهٔ خداوند چیست.
\v 18 و مست شراب مشوید که زیاده روی است، بلکه از روح پر شوید.
\v 19 و با یکدیگر به مزامیر و تسبیحات و سرودهای روحانی گفتگو کنید و در دلهای خود به خداوند بسرایید و ترنّم نمایید.
\v 20 و پیوسته، برای هرچیز خدا و پدر را به نام خداوند ما عیسی مسیح شکر کنید.
\v 21 همدیگر را در خدا ترسی اطاعت کنید.
\v 22 ای زنان، شوهران خود را اطاعت کنید چنانکه خداوند را.
\v 23 زیرا که شوهر سر زن است، چنانکه مسیح نیز سر کلیسا و او نجات‌دهندهٔ بدن است.
\v 24 امّا همچنانکه کلیسا مطیع مسیح است، همچنین زنان نیز شوهران خود را در هر امری باشند.
\v 25 ای شوهران، زنان خود را محبّت نمایید، چنانکه مسیح هم کلیسا را محبّت نمود و خویشتن را برای آن داد.
\v 26 تا آن را به غسلِ آب به‌وسیلهٔ کلام پاک ساخته، تقدیس نماید،
\v 27 تا کلیسای پرجلال را به نزد خود حاضر سازد که لکّه و چین یا هیچ چیز مثل آن نداشته باشد، بلکه تا مقدّس و بی‌عیب باشد.
\v 28 به همینطور، باید مردان زنان خویش را مثل بدن خود محبّت نمایند زیرا هرکه زن خود را محبّت نماید، خویشتن را محبّت می‌نماید.
\v 29 زیرا هیچ‌کس هرگز بدن خود را دشمن نداشته است بلکه آن را تغذیه و نوازش می‌کند، چنانکه خداوند نیز کلیسا را.
\v 30 زیرا که اعضای بدن وی می‌باشیم، از بدن و از استخوانهای او.
\v 31 از اینجاست که مرد، پدر و مادر را رها کرده، با زن خویش خواهد پیوست و آن دو یکتن خواهند بود.
\v 32 این راز، عظیم است، امّا من دربارهٔ مسیح و کلیسا سخن می‌گویم.
\v 33 خلاصه هریکی از شما نیز زن خود را مثل جان خود محبّت بنماید و زن شوهر خود را باید احترام نمود.