\c 1
\p
\v 1 پولُس به ارادهٔ خدا رسول عیسی مسیح، به مقدّسینی که در اِفِسُسْ می‌باشند و ایمانداران در مسیحْ عیسی.
\v 2 فیض و آرامش از جانب پدر ما خدا و عیسی مسیح خداوند بر شما باد.
\v 3 متبارک باد خدا و پدر خداوند ما عیسی مسیح که ما را مبارک ساخت به هر برکت روحانی در جایهای آسمانی در مسیح.
\v 4 چنانکه ما را پیش از بنیاد عالم در او برگزید تا در حضور او در محبّت، مقدّس و بی‌عیب باشیم.
\v 5 که ما را از قبل تعیین نمود تا او را پسرخوانده شویم بوساطت عیسی مسیح برحسب خشنودی ارادهٔ خود،
\v 6 برای ستایش جلال فیض خود که ما را به آن مستفیض گردانید در آن محبوب.
\v 7 که در وی به‌سبب خون او فدیه، یعنی آمرزش گناهان را مطابق غنای فیض او یافته‌ایم.
\v 8 که آن را به ما به فراوانی عطا فرمود در هر حکمت و دانش.
\v 9 چونکه راز ارادهٔ خود را به ما شناسانید، برحسب خشنودی خود که در خود قصد کرده بود،
\v 10 تا برای ادارۀ کمال زمانها همه‌چیز را خواه آنچه در آسمان و خواه آنچه بر زمین است، در مسیح جمع کند، یعنی در او.
\v 11 که ما نیز در وی میراث او شده‌ایم، چنانکه پیش معیّن گشتیم برحسب قصد او که همهٔ چیزها را موافق رأی ارادهٔ خود می‌کند.
\v 12 تا از ما که نخست به مسیح اعتماد کردیم، جلال او ستوده شود.
\v 13 و در وی، شما نیز چون کلام راستی، یعنی بشارت نجات خود را شنیدید، در وی چون ایمان آوردید، با روح قُدوسِ وعده مُهر شدید.
\v 14 که بیعانهٔ میراث ما است برای بازخرید آن تملک خاصّ او، تا جلال او ستوده شود.
\v 15 بنابراین، من نیز چون خبر ایمان شما را در عیسی خداوند و محبّت شما را با همهٔ مقدّسین شنیدم،
\v 16 از شکر نمودن برای شما و از یاد آوردن شما در دعاهای خود باز نمی‌ایستم،
\v 17 تا خدای خداوند ما عیسی مسیح که پدر پرجلال است، روح حکمت و مکاشفه را در شناخت خود به شما عطا فرماید.
\v 18 تا چشمان دل شما روشن گشته، بدانید که امید دعوت او چیست و چه آن غنای جلال میراث او در مقدّسین،
\v 19 و چه اندازه [است] عظمت بی‌نهایت قدرت او نسبت به ما که ایمان داریم، برحسب عمل توانایی قدرت او،
\v 20 که در مسیح عمل کرد چون او را از مردگان برخیزانید و به دست راست خود در جایهای آسمانی نشانید،
\v 21 بالاتر از هر ریاست و قدرت و قوّت و سلطنت و هر نامی که خوانده می‌شود، نه تنها در این عالم، بلکه در عالم آینده نیز.
\v 22 و همه‌چیز را زیر پاهای او نهاد و او را سر همه‌چیز به کلیسا داد،
\v 23 که بدن اوست، یعنی پُریِ او که همه را در همه پر می‌سازد.