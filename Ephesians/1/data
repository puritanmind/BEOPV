\c 1
\p
\v 1 پولُس به ارادهٔ خدا رسول عیسی مسیح، به مقدّسینی که در اِفِسُسْ می‌باشند و ایمانداران در مسیح عیسی.
\v 2 فیض و سلامتی از جانب پدر ما خدا و عیسی مسیح خداوند بر شما باد.
\v 3 متبارک باد خدا و پدر خداوند ما عیسی مسیح که ما را مبارک ساخت به هر برکت روحانی در جایهای آسمانی در مسیح.
\v 4 چنانکه ما را پیش از بنیاد عالم در او برگزید تا در حضور او در محبّت، مقدّس و بی‌عیب باشیم.
\v 5 که ما را از قبل تعیین نمود تا او را پسرخوانده شویم بوساطت عیسی مسیح برحسب خشنودی ارادهٔ خود،
\v 6 برای ستایش جلال فیض خود که ما را به آن مستفیض گردانید در آن حبیب.
\v 7 که در وی به‌سبب خون او فدیه، یعنی آمرزش گناهان را به اندازهٔ دولت فیض او یافته‌ایم.
\v 8 که آن را به ما به فراوانی عطا فرمود در هر حکمت و فطانت.
\v 9 چونکه راز ارادهٔ خود را به ما شناسانید، برحسب خشنودی خود که در خود عزم نموده بود،
\v 10 برای انتظام کمال زمانها تا همه‌چیز را خواه آنچه در آسمان و خواه آنچه بر زمین است، در مسیح جمع کند، یعنی در او.
\v 11 که ما نیز در وی میراث او شده‌ایم، چنانکه پیش معیّن گشتیم برحسب قصد او که همهٔ چیزها را موافق رأی ارادهٔ خود می‌کند.
\v 12 تا از ما که اوّل امیدوار به مسیح بودیم، جلال او ستوده شود.
\v 13 و در وی، شما نیز چون کلام راستی، یعنی بشارت نجات خود را شنیدید، در وی چون ایمان آوردید، از روح قُدوسِ وعده مختوم شدید.
\v 14 که بیعانهٔ میراث ما است برای فدای آن مِلْکِ خاصّ او، تا جلال او ستوده شود.
\v 15 بنابراین، من نیز چون خبر ایمان شما را در عیسی خداوند و محبّت شما را با همهٔ مقدّسین شنیدم،
\v 16 باز نمی‌ایستم از شکر نمودن برای شما و از یاد آوردن شما در دعاهای خود،
\v 17 تا خدای خداوند ما عیسی مسیح که پدر پرجلال است، روح حکمت و کشف را در معرفت خود به شما عطا فرماید.
\v 18 تا چشمان دل شما روشن گشته، بدانید که امید دعوت او چیست و کدام است دولت جلال میراث او در مقدّسین،
\v 19 و چه مقدار است عظمت بی‌نهایت قوّت او نسبت به ما مؤمنین، برحسب عمل توانایی قوّت او،
\v 20 که در مسیح عمل کرد چون او را از مردگان برخیزانید و به دست راست خود در جایهای آسمانی نشانید،
\v 21 بالاتر از هر ریاست و قدرت و قوّت و سلطنت و هر نامی که خوانده می‌شود، نه در این عالم فقط بلکه در عالم آینده نیز.
\v 22 و همه‌چیز را زیر پاهای او نهاد و او را سر همه‌چیز به کلیسا داد،
\v 23 که بدن اوست، یعنی پُریِ او که همه را در همه پر می‌سازد.