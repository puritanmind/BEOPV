\c 6
\p
\v 1 ای فرزندان، والدین خود را در خداوند اطاعت نمایید، زیرا که این درست است.
\v 2 پدر و مادر خود را احترام نما که این حکم اوّل با وعده است.
\v 3 تا تو کامیاب گردی و عمر طولانی بر زمین کنی.
\v 4 و ای پدران، فرزندان خود را به خشم میاورید بلکه ایشان را به تأدیب و نصیحت خداوند تربیت نمایید.
\v 5 ای غلامان، اربابان بشری خود را چون مسیح با ترس و لرز، با اخلاص قلب اطاعت کنید.
\v 6 نه به خدمتِ ظاهری، مثل طالبانِ رضامندیِ انسان، بلکه چون غلامان مسیح که ارادهٔ خدا را از دل به عمل می‌آورند،
\v 7 و به نیّت خالص خداوند را بندگی می‌کنند نه انسان را،
\v 8 و می‌دانند هرکس که عمل نیکو کند، پاداش آن را از خداوند خواهد یافت، خواه غلام و خواه آزاد.
\v 9 و ای اربابان، با ایشان به همین شیوه رفتار نمایید و از تهدید کردن خودداری کنید، چونکه می‌دانید که خودِ شما را هم اربابی هست در آسمان و او تبعیض قایل نمی‌شود.
\v 10 خلاصه، ای برادران من، در خداوند و در تواناییِ قدرت او نیرومند شوید.
\v 11 اسلحهٔ کامل خدا را بپوشید تا بتوانید با مکرهای ابلیس مقاومت کنید.
\v 12 زیرا که ما را کُشتی گرفتن با خون و جسم نیست بلکه با ریاستها و قدرتها و جهانداران این دنیای تاریک و با فوجهای روحانی شرارت در جایهای آسمانی.
\v 13 پس اسلحهٔ کامل خدا را بردارید تا بتوانید در روز شریر مقاومت کنید و همه کار را به‌جا آورده، بایستید.
\v 14 پس کمر خود را به راستی بسته و جوشن عدالت را دربر کرده، بایستید.
\v 15 و کفشِ آمادگی انجیلِ صلح را در پا کنید.
\v 16 و بر روی این همه، سپر ایمان را برگیرید، که به آن بتوانید تمامی تیرهای آتشین شریر را خاموش کنید.
\v 17 و کلاهخود نجات و شمشیر روح را که کلام خداست بردارید.
\v 18 و با دعا و التماس تمام در هر وقت در روح دعا کنید و برای همین به اصرار و التماسِ تمام برای همهٔ مقدّسین بیدار باشید.
\v 19 و برای من نیز تا کلام به من عطا شود تا با گشادگی زبان راز انجیل را به دلیری اعلام نمایم،
\v 20 که برای آن در زنجیرها سفیر می‌باشم تا در آن به دلیری سخن گویم، بطوری که می‌باید گفت.
\v 21 امّا تا شما هم از احوال من و از آنچه می‌کنم مطّلع شوید، تیخیکُس که برادر عزیز و خادم امین در خداوند است، شما را از هرچیز خواهد آگاهانید،
\v 22 که او را بجهت همین به نزد شما فرستادم تا از احوال ما آگاه باشید و او دلهای شما را تسلّی بخشد.
\v 23 برادران را سلام و محبّتِ با ایمان از جانب خدای پدر و عیسی مسیح خداوند باد.
\v 24 با همهٔ کسانی که به مسیحْ عیسی خداوند محبّت خالصانه دارند، فیض باد. آمین.