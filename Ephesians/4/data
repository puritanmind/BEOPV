\c 4
\p
\v 1 پس من که در خداوند اسیر می‌باشم، از شما استدعا دارم که به شایستگی آن دعوتی که به آن خوانده شده‌اید، رفتار کنید،
\v 2 با کمال فروتنی و تواضع و بردباری، و متحمّل یکدیگر در محبّت باشید؛
\v 3 و سعی کنید که یگانگی روح را در رشتهٔ صلح نگاه دارید.
\v 4 یک بدن هست و یک روح، چنانکه نیز دعوت شده‌اید در یک امیدِ دعوت خویش.
\v 5 یک خداوند، یک ایمان، یک تعمید؛
\v 6 یک خدا و پدر همه که فرای همه و در میان همه و در همهٔ شما است.
\v 7 امّا هریکی از ما را فیض بخشیده شد برحسب اندازهٔ بخشش مسیح.
\v 8 بنابراین می‌گوید، چون او به بالاترین جایها صعود نمود، اسارت را به اسیری برد و بخششها به مردم داد.
\v 9 امّا این صعود نمود، چیست؟ جز اینکه اوّل نزول هم کرد به مکانهای پست‌تر زمین.
\v 10 آنکه نزول نمود، همان است که صعود نیز کرد بالاتر از همهٔ آسمانها تا همهٔ چیزها را پُر کند.
\v 11 و او بخشید بعضی رسولان و بعضی انبیا و بعضی مبشّرین و بعضی شبانان و معلّمان را،
\v 12 برای تکمیل مقدّسین، برای کار خدمت، برای بنای بدن مسیح،
\v 13 تا همه به یگانگی ایمان و شناخت پسرِ خدا و به انسانِ کامل، به اندازۀ قامت پُری مسیح برسیم.
\v 14 تا دیگر کودکان نباشیم، پرتاب و رانده شده از باد هر تعلیم، از دغلبازی مردمان در حیله‌گری برای گمراهی؛
\v 15 بلکه در محبّت گویای راستی بوده، در هرچیز رشد نماییم در او که سر است، یعنی مسیح؛
\v 16 که از او تمام بدن به هم پیوسته و در هم بافته شده، به کمک هر مفصلی و برحسب عمل به اندازهٔ هر عضوی بدن را نموّ می‌دهد برای بنای خویشتن در محبّت.
\v 17 پس این را می‌گویم و در خداوند شهادت می‌دهم که شما دیگر رفتار منمایید، چنانکه امّت‌های دیگر در بطالتِ ذهنِ خود رفتار می‌نمایند.
\v 18 که در عقل خود تاریک هستند و از حیات خدا محروم، به‌سبب جهالتی که به خاطر سخت‌دلی‌شان در ایشان است.
\v 19 که هر حساسیتی را از دست داده‌اند، خود را به هرزگی تسلیم کرده‌اند، تا هر گونه ناپاکی را حریصانه به عمل آورند.
\v 20 امّا شما مسیح را به اینطور نیاموخته‌اید.
\v 21 اگر در واقع او را شنیده‌اید و در او تعلیم یافته‌اید، به طوری که راستی در عیسی است.
\v 22 تا آنکه شما به لحاظ شیوۀ زندگی گذشتهٔ خود، انسانیّت کهنه را که از شهوات فریبنده فاسد است، از خود بیرون کنید.
\v 23 و به روح ذهن خود تازه شوید.
\v 24 و انسانیّت تازه را که به صورت خدا در عدالت و قدّوسیّت حقیقی آفریده شده است بپوشید.
\v 25 پس دروغ را ترک کرده، هرکس با همسایهٔ خود راست بگوید، زیرا که ما اعضای یکدیگریم.
\v 26 خشم گیرید و گناه مورزید؛ خورشید بر خشم شما غروب نکند.
\v 27 ابلیس را مجال ندهید.
\v 28 دزد دیگر دزدی نکند، بلکه به دستهای خود کار نیکو کرده، زحمت بکشد تا بتواند به او که نیاز دارد [چیزی] بدهد.
\v 29 هیچ سخن بد از دهان شما بیرون نیاید، بلکه آنچه به‌حسب نیاز و برای بنا نیکو باشد تا شنوندگان را فیض رساند.
\v 30 و روح قدّوس خدا را که به او تا روز رستگاری مُهر شده‌اید، غمگین مسازید.
\v 31 و هر گونه تلخی و غضب و خشم و فریاد و بدگویی و هر کینه توزی را از خود دور کنید،
\v 32 و با یگدیگر مهربان باشید و رحیم و همدیگر را عفو نمایید چنانکه خدا به خاطر مسیح شما را هم آمرزیده است.