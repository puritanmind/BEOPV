\c 2
\p
\v 1 خراب کننده در مقابل تو برمی‌آید. حصار را حفظ کن، راه را دیدبانی نما، کمر خود را قوّی گردان و قوّت خویش را بسیار زیاد کن.
\v 2 زیرا خداوند عظمت یعقوب را مثل عظمت اسرائیل باز می‌آورد و تاراج‌کنندگانْ ایشان راتاراج می‌کنند و شاخه‌های مَوْهای ایشان را تلف می‌نمایند.
\v 3 سپر جبّاران او سُرخ شده و مردان جنگی به قرمز ملبّس و ارابه‌ها در روز تهیه او از فولادْ لامع است و نیزه‌ها متحرّک می‌باشد.
\v 4 ارابه‌ها را در کوچه‌ها بتندی می‌رانند، در چهارسوها بهم برمی‌خورند. نمایش آنها مثل مشعلها است و مانند برقها می‌دوند.
\v 5 او بزرگان خود را به یاد می‌آورد و ایشان در راه رفتن لغزش می‌خورند. دوان دوان به حصار می‌آیند و منجنیق را حاضر می‌سازند.
\v 6 دروازه‌های نهرها گشاده است و قصر گداخته می‌گردد.
\v 7 و حُصَّب برهنه شده، (به اسیری) برده می‌شود و کنیزانش مثل ناله فاخته‌ها سینه‌زنان ناله می‌کنند.
\v 8 و نینوا از روزی که به وجود آمد، مانند برکه آب می‌بود. امّا اهلش فرار می‌کنند، (و اگر چه صدا می‌زنند) که بایستید! بایستید!، امّا احدی ملتفت نمی‌شود.
\v 9 نقره را غارت کنید و طلا را به یغما برید زیرا که اندوخته‌های او را و زیادی هرگونه متاع نفیسه‌اش را انتهایی نیست.
\v 10 او خالی و ویران و خراب است و دلش گداخته و زانوهایش لرزان و در همه کمرها درد شدید می‌باشد و رنگ رویهای همه پریده است.
\v 11 بیشه شیران و مرتع شیران ژیان کجا است که در آن شیر نر و شیر ماده و شیر بچه راه می‌رفتند و ترساننده‌ای نبود؟
\v 12 شیر نر برای نیاز بچه‌های خود می‌درید و به جهت شیرهای ماده‌اش خفه می‌کرد و مغاره‌های خود را از شکار و بیشه‌های خویش را از صید پر می‌ساخت.
\v 13 امّا الآن یهوه صبایوت می‌گوید، من به ضدّ تو هستم و ارابه‌هایش را به دود خواهم سوزانید و شمشیرْ، شیران ژیان تو را هلاک خواهد ساخت وشکار تو را از زمین منقطع خواهم نمود و صدای پیام‌آوران دیگر شنیده نخواهد شد.