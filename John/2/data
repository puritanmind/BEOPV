\c 2
\s معجزه در قانا
\p
\v 1 و در روز سوم، در قانای جلیل عروسی بود و مادر عیسی در آنجا بود.
\v 2 و عیسی و شاگردانش را نیز به عروسی دعوت کردند.
\v 3 و چون شراب کم آمد، مادر عیسی بدو گفت، شراب ندارند.
\v 4 عیسی به وی گفت، ای زن مرا با تو چه کار است؟ ساعت من هنوز نرسیده است.
\v 5 مادرش به نوکران گفت، هر چه به شما گوید بکنید.
\v 6 و در آنجا شش خمرهٔ سنگی برحسب تطهیر یهود نهاده بودند که هر یک گنجایش دو یا سه \f + \fp یونانی: مِتریتیس - حدود سی و چهار لیتر. دو یا سه پیمانه: در حدود شست و هشت تا صد و دو لیتر.\f*پیمانه داشت.
\v 7 عیسی بدیشان گفت، خمره‌ها را از آب پر کنید. و آنها را لبریز کردند.
\v 8 پس بدیشان گفت، الآن بردارید و به نزد رئیس مجلس ببرید. پس بردند؛
\p
\v 9 و چون رئیس مجلس آن آب را که شراب گردیده بود، بچشید و ندانست که از کجا است، (امّا نوکرانی که آب را کشیده بودند، می‌دانستند)، رئیس مجلس داماد را مخاطب ساخته،
\v 10 بدو گفت، هرکسی شراب خوب را اوّل می‌آورد و چون مست شدند، نامرغوبتر را. امّا تو شراب خوب را تا حال نگاه داشتی؟
\p
\v 11 و این ابتدای معجزاتی است که از عیسی در قانای جلیل صادر گشت و جلال خود را ظاهر کرد و شاگردانش به او ایمان آوردند.
\v 12 و بعد از آن او با مادر و برادران و شاگردان خود به کَفَرناحوم آمد و در آنجا روزهای زیادی نماندند.
\s عیسی در معبد
\p
\v 13 و چون عید فِصَح یهود نزدیک بود، عیسی به اورشلیم رفت،
\v 14 و در معبد، فروشندگان گاو و گوسفند و کبوتر و صرّافان را نشسته یافت.
\v 15 پس تازیانه‌ای از ریسمان ساخته، همه را از معبد بیرون نمود، هم گوسفندان و گاوان را، و سکه‌های صرّافان را ریخت و تختهای ایشان را واژگون ساخت،
\v 16 و به کبوترفروشان گفت، اینها را از اینجا بیرون برید و خانهٔ پدر مرا خانهٔ تجارت مسازید.
\v 17 آنگاه شاگردانش به یاد آوردند که نوشته شده است، غیرت خانهٔ تو مرا خورده است.
\p
\v 18 پس یهودیان پاسخ داده و به او گفتند، به ما چه علامتی نشان می‌دهی که این کارها را می‌کنی؟
\v 19 عیسی در جواب ایشان گفت، این معبد را خراب کنید که در سه روز آن را برپا خواهم نمود.
\v 20 آنگاه یهودیان گفتند، در عرصهٔ چهل و شش سال این معبد را بنا نموده‌اند؛ آیا تو در سه روز آن را برپا می‌کنی؟
\v 21 امّا او دربارهٔ معبد بدن خود سخن می‌گفت.
\v 22 پس وقتی که از مردگان برخاست، شاگردانش به یاد آوردند که این را بدیشان گفته بود. آنگاه به کتاب و به کلامی که عیسی گفته بود، ایمان آوردند.
\p
\v 23 و هنگامی که در عید فِصَح در اورشلیم بود بسیاری چون معجزاتی را که از او صادر می‌گشت دیدند، به نام او ایمان آوردند.
\v 24 امّا عیسی خودش به ایشان اعتماد نکرد، زیرا که او همه را می‌شناخت.
\v 25 و از آنجا که احتیاج نداشت که کسی دربارهٔ انسان شهادت دهد، زیرا خود آنچه در انسان بود می‌دانست.
