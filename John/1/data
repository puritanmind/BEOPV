\c 1
\p
\v 1 در ابتدا کلمه بود و کلمه نزد خدا بود و کلمه خدا بود.
\v 2 همان در ابتدا نزد خدا بود.
\v 3 همه چیز به واسطهٔ او بوجود آمد، و بدون او چیزی بوجود نیامد که آفریده شده است.
\v 4 در او حیات بود و حیات نور انسان بود.
\v 5 و نور در تاریکی می‌درخشد و تاریکی آن را درنیافت.
\p
\v 6 شخصی از جانب خدا فرستاده شد که اسمش یحییٰ بود؛
\v 7 او برای شهادت آمد تا بر نور شهادت دهد، تا همه به‌وسیلهٔ او ایمان آورند.
\v 8 او آن نور نبود، بلکه آمد تا بر نور شهادت دهد.
\p
\v 9 آن نور حقیقی بود که بر هر انسان که در جهان می‌آید روشنایی می‌افکَنَد.
\v 10 او در جهان بود و جهان به واسطهٔ او آفریده شد و جهان او را نشناخت.
\v 11 به نزد قوم خود آمد و قومش او را نپذیرفتند؛
\v 12 و امّا به آن کسانی که او را قبول کردند قدرت داد تا فرزندان خدا گردند، یعنی به هر که به نام او ایمان آورد،
\v 13 که نه از خون و نه از خواست جسم و نه از خواست انسان، بلکه از خدا تولّد یافتند.
\p
\v 14 و کلمه جسم گردید و میان ما ساکن شد، پر از فیض و راستی؛ و جلال او را دیدیم، جلالی شایستهٔ پسر یگانه‌زاد پدر.
\s شهادت یحیای تعمید دهنده
\p
\v 15 و یحییٰ بر او شهادت داد و ندا کرده، می‌گفت، این است آنکه دربارهٔ او گفتم، آنکه بعد از من می‌آید، پیش از من بوده است، زیرا که بر من مقدّم بود.
\v 16 و از پُری او همهٔ ما بهره یافتیم و فیض بر فیض،
\v 17 زیرا شریعت به‌وسیلهٔ موسی داده شد، امّا فیض و راستی به‌وسیلهٔ عیسی مسیح آمد.
\v 18 خدا را هرگز کسی ندیده است؛ پسر یگانه‌زادی که در آغوش پدر است، همان او را شناساند.
\p
\v 19 و این است شهادت یحییٰ در وقتی که یهودیان از اورشلیم کاهنان و لاویان را فرستادند تا از او سؤال کنند که، تو کیستی؟
\v 20 که معترف شد و انکار ننمود، بلکه اقرار کرد که، من مسیح نیستم.
\v 21 آنگاه از او سؤال کردند، پس چه؟ آیا تو اِلیاس هستی؟ گفت، نیستم. آیا تو آن پیامبر هستی؟ جواب داد که، نه.
\v 22 آنگاه بدو گفتند، پس کیستی تا به آن کسانی که ما را فرستادند جواب بدهیم؟ دربارهٔ خود چه می‌گویی؟
\v 23 گفت، من صدای ندا کننده‌ای در بیابانم که، راه خداوند را راست کنید، چنانکه اِشَعْیای پیامبر گفت.
\p
\v 24 و فرستادگان از فریسیان بودند.
\v 25 پس از او سؤال کرده، گفتند، اگر تو مسیح و اِلیاس و آن پیامبر نیستی، پس برای چه تعمید می‌دهی؟
\v 26 یحیی در جواب ایشان گفت، من به آب تعمید می‌دهم و در میان شما کسی ایستاده است که شما او را نمی‌شناسید.
\v 27 و او آن است که بعد از من می‌آید، امّا پیش از من بوده است، که من لایق آن نیستم که بند کفشش را باز کنم.
\v 28 و این در بیت‌عَبَرَه واقع گشت که آن طرف اُردُن است، در جایی که یحییٰ تعمید می‌داد.
\p
\v 29 و در فردای آن روز یحییٰ عیسی را دید که به جانب او می‌آید. پس گفت، اینک برّهٔ خدا، که گناه جهان را برمی‌دارد!
\v 30 این است آنکه من دربارهٔ او گفتم که، مردی بعد از من می‌آید که پیش از من بوده است، زیرا که بر من مقدّم بود.
\v 31 و من او را نشناختم، امّا تا او به اسرائیل ظاهر گردد، برای همین من آمده به آب تعمید می‌دادم.
\p
\v 32 پس یحییٰ شهادت داده، گفت، روح را دیدم که مثل کبوتری از آسمان نازل شده، بر او قرار گرفت.
\v 33 و من او را نشناختم، امّا او که مرا فرستاد تا به آب تعمید دهم، همان به من گفت، بر هر کس ببینی که روح نازل شد و بر او قرار گرفت، همان است او که به روح‌القدس تعمید می‌دهد.
\v 34 و من دیده شهادت می‌دهم که، این است پسر خدا.
\s نخستین شاگردان
\p
\v 35 و در روز بعد دیگربار یحییٰ با دو نفر از شاگردان خود ایستاده بود.
\v 36 ناگاه عیسی را دید که راه می‌رود، و گفت، اینک برّهٔ خدا.
\v 37 و چون آن دو شاگرد کلام او را شنیدند، از پی عیسی روانه شدند.
\v 38 پس عیسی روی گردانیده، آن دو نفر را دید که از عقب می‌آیند. بدیشان گفت، چه می‌خواهید؟ بدو گفتند، رَبّی (یعنی ای معلّم) در کجا منزل می‌نمایی؟
\v 39 بدیشان گفت، بیایید و ببینید. آنگاه آمده، دیدند که کجا منزل دارد، و آن روز را نزد او بماندند و اکنون حدود به ساعت دهم بود.
\p
\v 40 و یکی از آن دو که سخن یحییٰ را شنیده، پیروی او نمودند، آندریاس، برادر شَمعون پِطرُس بود.
\v 41 او اوّل برادر خود شَمعون را یافته، به او گفت، مسیح را (که ترجمه آن مسح‌شده است) یافتیم.
\v 42 و چون او را نزد عیسی آورد، عیسی بدو نگریسته، گفت، تو شَمعون پسر یونا هستی؛ و اکنون کیفا خوانده خواهی شد (که ترجمه آن سنگ است).
\p
\v 43 بامدادان چون عیسی خواست به‌سوی جلیل روانه شود، فیلیپُس را یافته، بدو گفت، به دنبال من بیا.
\v 44 و فیلیپُس از بیت‌صِیْدا، از شهر آندریاس و پِطرُس بود.
\p
\v 45 فیلیپُس نَتَنائیل را یافته، بدو گفت، آن کسی را که از وی موسی در تورات و پیامبران نوشته‌اند، یافته‌ایم، که عیسی پسر یوسفِ ناصری است.
\v 46 نَتَنائیل بدو گفت، مگر می‌شود که از ناصره چیزی خوب پیدا شود؟ فیلیپُس بدو گفت، بیا و ببین.
\v 47 و عیسی چون دید که نَتَنائیل به‌سوی او می‌آید، دربارهٔ او گفت، اینک اسرائیلی حقیقی که در او حیله‌ای نیست.
\v 48 نَتَنائیل بدو گفت، مرا از کجا می‌شناسی؟ عیسی در جواب وی گفت، قبل از آنکه فیلیپُس تو را دعوت کند، در حینی که زیر درخت انجیر بودی تو را دیدم.
\p
\v 49 نَتَنائیل در جواب او گفت، ای استاد تو پسر خدایی! تو پادشاه اسرائیل هستی!
\v 50 عیسی در جواب او گفت، آیا از اینکه به تو گفتم که تو را زیر درخت انجیر دیدم، ایمان آوردی؟ بعد از این چیزهای بزرگتر از این خواهی دید.
\v 51 پس بدو گفت، آمین، آمین، به شما می‌گویم که، از این به بعد آسمان را گشاده، و فرشتگان خدا را که بر پسر انسان صعود و نزول می‌کنند خواهید دید.