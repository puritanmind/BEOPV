\c 4
\s عیسی و زن سامری
\p
\v 1 و چون خداوند دانست که فریسیان مطلع شده‌اند که عیسی بیشتر از یحیی شاگرد پیدا کرده، تعمید می‌دهد،
\v 2 با اینکه خود عیسی تعمید نمی‌داد بلکه شاگردانش،
\v 3 یهودیّه را گذارده، باز به جلیل رفت.
\p
\v 4 و لازم بود که از سامره عبور کند.
\v 5 پس به شهری از سامره که سوخار نام داشت، نزدیک به آن قطعه زمینی که یعقوب به پسر خود یوسف داده بود، رسید.
\v 6 و در آنجا چاه یعقوب بود. پس عیسی از سفر خسته شده، همچنین بر سر چاه نشسته بود و حدود ساعت ششم بود.
\p
\v 7 که زنی سامری بجهت آب کشیدن آمد. عیسی بدو گفت، جرعه‌ای آب به من بنوشان.
\v 8 زیرا شاگردانش بجهت خریدن خوراک به شهر رفته بودند.
\v 9 زن سامری بدو گفت، چگونه تو که یهودی هستی از من آب می‌خواهی و حال آنکه زنی سامری می‌باشم؟ زیرا که یهودیان با سامریان معاشرت ندارند.
\p
\v 10 عیسی در جواب او گفت، اگر بخشش خدا را می‌دانستی و کیست که به تو می‌گوید آب به من بده، هرآینه تو از او خواهش می‌کردی و به تو آب زنده عطا می‌کرد.
\v 11 زن بدو گفت، ای آقا چیزی برای کشیدن نداری و چاه عمیق است. پس از کجا آب زنده داری؟
\v 12 آیا تو از پدر ما یعقوب بزرگتر هستی که چاه را به ما داد و خود و پسران و گله‌هایش از آن می‌نوشیدند؟
\p
\v 13 عیسی در جواب او گفت، هر که از این آب بنوشد باز تشنه گردد،
\v 14 امّا کسی که از آبی که من به او می‌دهم بنوشد، هرگز تشنه نخواهد شد، بلکه آن آبی که به او می‌دهم در او چشمه آبی گردد که تا حیات جاودانی می‌جوشد.
\v 15 زن بدو گفت، ای آقا آن آب را به من بده تا دیگر تشنه نگردم و به اینجا بجهت آب کشیدن نیایم.
\v 16 عیسی به او گفت، برو و شوهر خود را بخوان و اینجا بیا.
\v 17 زن در جواب گفت، شوهر ندارم. عیسی بدو گفت، نیکو گفتی که شوهر نداری!
\v 18 زیرا که پنج شوهر داشتی و آنکه الآن داری شوهر تو نیست! این سخن را راست گفتی!
\v 19 زن بدو گفت، ای آقا می‌بینم که تو پیامبر هستی!
\v 20 پدران ما در این کوه پرستش می‌کردند و شما می‌گویید که در اورشلیم جایی است که در آن عبادت باید نمود.
\v 21 عیسی بدو گفت، ای زن مرا باور کن که ساعتی می‌آید که نه در این کوه و نه در اورشلیم پدر را پرستش خواهید کرد.
\v 22 شما آنچه را که نمی‌دانید می‌پرستید، امّا ما آنچه را که می‌دانیم عبادت می‌کنیم، زیرا نجات از یهود است.
\v 23 امّا ساعتی می‌آید، بلکه هم‌اکنون است، که در آن پرستندگانِ حقیقی، پدر را به روح و راستی پرستش خواهند کرد، زیرا که پدر چنین پرستندگانِ خود را می‌جوید.
\v 24 خدا روح است و هر که او را پرستش کند می‌باید به روح و راستی بپرستد.
\v 25 زن بدو گفت، می‌دانم که مسیح یعنی مسح‌شده می‌آید. پس هنگامی که او آید از همه چیز به ما خبر خواهد داد.
\v 26 عیسی بدو گفت، من که با تو سخن می‌گویم همانم.
\p
\v 27 و در همان وقت شاگردانش آمده، تعجّب کردند که با زنی سخن می‌گوید و امّا هیچ‌کس نگفت که، چه می‌طلبی؟ یا، برای چه با او حرف می‌زنی؟
\v 28 آنگاه زن سبوی خود را گذارده، به شهر رفت و به مردم گفت،
\v 29 بیایید و کسی را ببینید که هرآنچه کرده بودم به من گفت. آیا این مسیح نیست؟
\v 30 پس از شهر بیرون شده، نزد او می‌آمدند.
\p
\v 31 و در این میان، شاگردان او خواهش نموده، گفتند، ای استاد بخور.
\v 32 بدیشان گفت، من غذایی دارم که بخورم و شما آن را نمی‌دانید.
\v 33 شاگردان به یکدیگر گفتند، مگر کسی برای او خوراکی آورده است؟
\v 34 عیسی بدیشان گفت، خوراک من آن است که خواست فرستندهٔ خود را به عمل آورم و کار او را به انجام رسانم.
\v 35 آیا شما نمی‌گویید که، چهار ماه دیگر موسم درو است؟ اینک به شما می‌گویم، چشمان خود را برافرازید و مزرعه‌ها را ببینید، زیرا که الآن بجهت درو سفید شده‌اند.
\v 36 و دروگر پاداش می‌گیرد و ثمری بجهت حیات جاودانی جمع می‌کند، تا او که می‌کارد و او که درو می‌کند هر دو با هم خشنود گردند.
\v 37 زیرا این کلام در اینجا راست است که، یکی می‌کارد و دیگری درو می‌کند.
\v 38 من شما را فرستادم تا چیزی را که در آن زحمت نکشیده‌اید درو کنید. دیگران زحمت کشیدند و شما در زحمت ایشان داخل شده‌اید.
\p
\v 39 پس در آن شهر بسیاری از سامریان بواسطهٔ سخن آن زن که شهادت داد که، هر آنچه کرده بودم به من باز گفت،‌ بدو ایمان آوردند.
\v 40 و چون سامریان نزد او آمدند، از او خواهش کردند که نزد ایشان بماند و دو روز در آنجا بماند.
\v 41 و بسیاری دیگر بواسطهٔ کلام او ایمان آوردند.
\v 42 و به زن گفتند که، بعد از این بواسطهٔ سخن تو ایمان نمی‌آوریم زیرا خود شنیده و دانسته‌ایم که او در حقیقت مسیح و نجات‌دهندهٔ عالم است.
\s شفای پسر دربار
\p
\v 43 امّا بعد از دو روز از آنجا بیرون آمده، به‌سوی جلیل روانه شد.
\v 44 زیرا خود عیسی شهادت داد که هیچ پیامبری در وطن خود محترم نیست.
\v 45 پس چون به جلیل آمد، جلیلیان او را پذیرفتند زیرا هر چه در اورشلیم در عید کرده بود، دیدند، چونکه ایشان نیز در عید رفته بودند.
\p
\v 46 پس عیسی به قانای جلیل آنجایی که آب را شراب ساخته بود، بازآمد. و یکی از سرهنگان درباری بود که پسر او در کَفَرناحوم مریض بود.
\v 47 و چون شنید که عیسی از یهودیّه به جلیل آمده است، نزد او آمده، خواهش کرد که فرود بیاید و پسر او را شفا دهد، زیرا که در آستانهٔ مرگ بود.
\v 48 عیسی بدو گفت، اگر آیات و معجزات نبینید، به هیچ‌وجه ایمان نخواهید آورد.
\v 49 سرهنگ بدو گفت، ای آقا قبل از آنکه پسرم بمیرد فرود بیا.
\v 50 عیسی بدو گفت، برو که پسرت زنده است. آن شخص به سخنی که عیسی بدو گفت، ایمان آورده، روانه شد.
\v 51 و در وقتی که او می‌رفت، غلامانش او را استقبال نموده، مژده دادند و گفتند که، پسر تو زنده است.
\v 52 پس از ایشان پرسید که، در چه ساعت شروع به بهبودی یافت؟ گفتند، دیروز، در ساعت هفتم تب از او زایل گشت.
\v 53 آنگاه پدر فهمید که در همان ساعت عیسی گفته بود، پسر تو زنده است. پس او و تمام اهل خانهٔ او ایمان آوردند.
\p
\v 54 و این نیز معجزهٔ دوم بود که از عیسی در وقتی که از یهودیّه به جلیل آمد، به ظهور رسید.