\c 20
\s رستاخیز عیسی مسیح
\p
\v 1 بامدادان در اوّلین روز هفته، وقتی که هنوز تاریک بود، مریم مَجْدَلیّه به سر قبر آمد و دید که سنگ از قبر برداشته شده است.
\v 2 پس دوان دوان نزد شَمعون پِطرُس و آن شاگرد دیگر که عیسی او را دوست می‌داشت آمده، به ایشان گفت، خداوند را از قبر برده‌اند و نمی‌دانیم او را کجا گذارده‌اند.
\p
\v 3 آنگاه پِطرُس و آن شاگرد دیگر بیرون آمده، به جانب قبر رفتند.
\v 4 و هر دو با هم می‌دویدند، امّا آن شاگرد دیگر از پِطرُس پیش افتاده، اوّل به قبر رسید،
\v 5 و خم شده، پارچه‌های کتانی را گذاشته دید، امّا داخل نشد.
\v 6 بعد شَمعون پِطرُس نیز از پی او آمد و داخل قبر گشته، پارچه‌های کتانی را گذاشته دید،
\v 7 و دستمالی را که بر سر او بود، با پارچه‌های کتانی گذاشته نبود، بلکه جداگانه در جایی تا شده.
\v 8 پس آن شاگرد دیگر که اوّل به سر قبر آمده بود نیز داخل شده، دید و ایمان آورد.
\v 9 زیرا هنوز کتاب را نفهمیده بودند که او باید از مردگان برخیزد.
\v 10 پس آن دو شاگرد به مکان خود برگشتند.
\p
\v 11 امّا مریم بیرون قبر، گریان ایستاده بود و چون می‌گریست به‌سوی قبر خم شده،
\v 12 دو فرشته را که لباس سفید در بر داشتند، یکی در جای سر و دیگری در جای پاها، در جایی که بدن عیسی گذارده بود، نشسته دید.
\v 13 ایشان بدو گفتند، ای زن برای چه گریانی؟ بدیشان گفت، خداوندِ مرا برده‌اند و نمی‌دانم او را کجا گذارده‌اند.
\p
\v 14 چون این را گفت، به عقب رفته، عیسی را ایستاده دید، امّا نشناخت که عیسی است.
\v 15 عیسی بدو گفت، ای زن برای چه گریانی؟ که را می‌طلبی؟ چون او گمان کرد که باغبان است، بدو گفت، ای آقا اگر تو او را برداشته‌ای، به من بگو او را کجا گذارده‌ای تا من او را بردارم.
\v 16 عیسی بدو گفت، ای مریم! او برگشته، گفت، رَبّونی (یعنی، ای معلّم).
\p
\v 17 عیسی بدو گفت، مرا لمس مکن، زیرا که هنوز نزد پدر خود بالا نرفته‌ام. امّا نزد برادران من رفته، به ایشان بگو که نزد پدر خود و پدر شما و خدای خود و خدای شما می‌روم.
\v 18 مریم مَجْدَلیّه آمده، شاگردان را خبر داد که او خداوند را دیده بود، و آنکه وی به او چنین گفت.
\p
\v 19 و در شامگاه همان روز که اوّلین روز هفته بود، هنگامی که درها بسته بود، جایی که شاگردان به‌سبب ترس یهودیان جمع بودند، ناگاه عیسی آمده، در میان ایستاد و بدیشان گفت، سلام بر شما باد!
\v 20 و چون این را گفت، دستها و پهلوی خود را به ایشان نشان داد و شاگردان چون خداوند را دیدند، شاد گشتند.
\p
\v 21 باز عیسی به ایشان گفت، سلام بر شما باد. چنانکه پدر مرا فرستاد، من نیز شما را می‌فرستم.
\v 22 و چون این را گفت، دمید و به ایشان گفت، روح‌القدس را بیابید.
\v 23 گناهان آنهایی را که آمرزیدید، برای ایشان آمرزیده شد و آنانی را که بستید، بسته شد.
\p
\v 24 امّا توما، یکی از آن دوازده، که دوقلو خوانده می‌شد، وقتی که عیسی آمد با ایشان نبود.
\v 25 پس شاگردان دیگر بدو گفتند، خداوند را دیده‌ایم. بدیشان گفت، تا در دو دستش جای میخها را نبینم و انگشت خود را در جای میخها نگذارم و دست خود را بر پهلویش ننهم، ایمان نخواهم آورد.
\p
\v 26 و بعد از هشت روز باز شاگردان با توما در خانه‌ای جمع بودند، و درها بسته بود، که ناگاه عیسی آمد و در میان ایستاده، گفت، سلام بر شما باد!
\v 27 پس به توما گفت، انگشت خود را به اینجا بیاور و دستهای مرا ببین، و دست خود را بیاور و بر پهلوی من بگذار، و بی‌ایمان مباش، بلکه ایمان داشته باش.
\v 28 توما در جواب وی گفت، ای خداوند من و ای خدای من.
\v 29 عیسی گفت، ای توما، بعد از دیدنم ایمان آوردی؟ خوشابه‌حال آنهایی که ندیده ایمان آورند.
\p
\v 30 و عیسی معجزات بسیارِ دیگر نزد شاگردان نمود که در این کتاب نوشته نشد.
\v 31 امّا این قدر نوشته شد تا ایمان آورید که عیسی، مسیح و پسرِ خدا است و تا ایمان آورده، به اسم او حیات یابید.