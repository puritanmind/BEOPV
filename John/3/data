\c 3
\s «باید شما از سر نو متولّد شوید»
\p
\v 1 و شخصی از فریسیان بود به نام نیقودیموس، از رؤسای یهود.
\v 2 او در شب نزد عیسی آمده، به وی گفت، ای استاد، می‌دانیم که تو معلّمی هستی که از جانب خدا آمده‌ای، زیرا هیچ کس نمی‌تواند معجزاتی را که تو می‌نمایی به عمل آورد، جز اینکه خدا با وی باشد.
\p
\v 3 عیسی در جواب او گفت، آمین آمین به تو می‌گویم اگر کسی از سر نو متولّد نشود، نمی‌تواند ملکوت خدا را ببیند.
\v 4 نیقودیموس بدو گفت، چگونه ممکن است که انسانی که پیر شده باشد، زاده گردد؟ آیا می‌شود که بار دیگر داخل رحم مادر گشته، زاده شود؟
\p
\v 5 عیسی در جواب گفت، آمین، آمین به تو می‌گویم اگر کسی از آب و روح زاده نگردد، ممکن نیست که داخل ملکوت خدا شود.
\v 6 آنچه از جسم زاده شد، جسم است و آنچه از روح زاده گشت، روح است.
\v 7 عجب مدار که به تو گفتم، باید شما از سر نو متولّد شوید.
\v 8 باد هرجا که می‌خواهد می‌وزد و صدای آن را می‌شنوی، امّا نمی‌دانی از کجا می‌آید و به کجا می‌رود. همچنین است هر که از روح زاده گردد.
\v 9 نیقودیموس در جواب وی گفت، چگونه ممکن است که چنین شود؟
\p
\v 10 عیسی در جواب وی گفت، آیا تو معلّم اسرائیل هستی و این را نمی‌دانی؟
\v 11 آمین، آمین به تو می‌گویم آنچه را که می‌دانیم، می‌گوییم و به آنچه را که دیده‌ایم، شهادت می‌دهیم و شهادت ما را قبول نمی‌کنید.
\v 12 اگر با شما از امور زمینی سخن گفتم و باور نکردید، پس هرگاه به امور آسمانی با شما سخن رانم چگونه باور خواهید نمود؟
\v 13 و کسی به آسمان بالا نرفته است مگر آن کس که از آسمان پایین آمد، یعنی پسر انسان که در آسمان است.
\p
\v 14 و همچنان که موسی مار را در بیابان بلند نمود، همچنین پسر انسان نیز باید بلند کرده شود،
\v 15 تا هر که به او ایمان آورد هلاک نگردد، بلکه حیات جاودانی یابد.
\v 16 زیرا خدا جهان را اینقدر محبّت نمود که پسر یگانه‌زاد خود را داد تا هر که بر او ایمان آوَرَد، هلاک نگردد بلکه حیات جاودانی یابد.
\v 17 زیرا خدا پسر خود را در جهان نفرستاد تا جهان را محکوم کند، بلکه تا به‌وسیلهٔ او جهان نجات یابد.
\v 18 آنکه به او ایمان آوَرَد، محکوم نمی‌شود، امّا هر که ایمان نیاوَرَد هم‌اکنون محکوم شده است، بجهت آنکه به اسم پسر یگانه‌زاد خدا ایمان نیاورده.
\v 19 و حکم این است که نور در جهان آمد و مردم تاریکی را بیشتر از نور دوست داشتند، از آنجا که اعمال ایشان بد است.
\v 20 زیرا هر که عمل بد می‌کند، روشنایی را دشمن دارد و پیش روشنایی نمی‌آید، مبادا اعمال او توبیخ شود.
\v 21 امّا کسی که به راستی عمل می‌کند پیش روشنی می‌آید تا آنکه اعمال او آشکار گردد که در خدا انجام شده است.
\p
\v 22 و بعد از آن عیسی با شاگردان خود به سرزمین یهودیّه آمد و با ایشان در آنجا به سر برده، تعمید می‌داد.
\v 23 و یحیی نیز در عَیْنُون، نزدیک سالیم تعمید می‌داد، زیرا که در آنجا آب بسیار بود و مردم می‌آمدند و تعمید می‌گرفتند،
\v 24 چونکه یحیی هنوز در زندان حبس نشده بود.
\p
\v 25 آنگاه در مورد تطهیر، در میان شاگردان یحیی و یهودیان مباحثه شد.
\v 26 پس به نزد یحیی آمده، به او گفتند، ای استاد، آن شخصی که با تو در آنطرف اُردُن بود و تو برای او شهادت دادی، اکنون او تعمید می‌دهد و همه نزد او می‌آیند.
\p
\v 27 یحیی در جواب گفت، هیچ‌کس چیزی نمی‌تواند دریافت کند، مگر آنکه از آسمان بدو داده شود.
\v 28 شما خود بر من شاهد هستید که گفتم، من مسیح نیستم، بلکه پیش روی او فرستاده شدم.
\v 29 کسی که عروس دارد داماد است، امّا دوست داماد که ایستاده صدای او را می‌شنود، از صدای داماد بسیار خشنود می‌گردد. پس این خوشی من کامل گردید.
\v 30 او باید افزایش یابد و من کاهش یابم.
\v 31 او که از بالا می‌آید، بالای همه است و آنکه از زمین است زمینی است و از زمین تکلّم می‌کند؛ امّا او که از آسمان می‌آید، بالای همه است.
\v 32 و آنچه را دیده و شنیده، به آن شهادت می‌دهد و هیچ‌کس شهادت او را قبول نمی‌کند.
\v 33 و کسی که شهادت او را قبول کرد، مُهر کرده است بر اینکه خدا راست است.
\v 34 زیرا آن کسی را که خدا فرستاد، به کلام خدا تکلّم می‌نماید، چونکه خدا روح را به میزان عطا نمی‌کند.
\v 35 پدر پسر را محبّت می‌نماید و همه چیز را بدست او سپرده است.
\v 36 آنکه به پسر ایمان آورده باشد، حیات جاودانی دارد و آنکه به پسر ایمان نیاوَرَد حیات را نخواهد دید، بلکه خشم خدا بر او می‌ماند.