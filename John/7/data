\c 7
\s مقابلهٔ رهبران یهودی با عیسی
\p
\v 1 و بعد از آن عیسی در جلیل می‌گشت زیرا نمی‌خواست در یهودیّه راه رود چونکه یهودیان قصد قتل او را داشتند.
\p
\v 2 و عید یهود، که عید خیمه‌ها باشد، نزدیک بود.
\v 3 پس برادرانش بدو گفتند: از اینجا روانه شده، به یهودیّه برو تا شاگردانت نیز آن اعمالی را که تو می‌کنی ببینند،
\v 4 زیرا هر که می‌خواهد آشکار شود، در پنهانی کار نمی‌کند. پس اگر این کارها را می‌کنی، خود را به جهان بنما.
\v 5 زیرا که برادرانش نیز به او ایمان نیاورده بودند.
\p
\v 6 آنگاه عیسی بدیشان گفت: وقت من هنوز نرسیده، امّا وقت شما همیشه حاضر است.
\v 7 جهان نمی‌تواند از شما متنفّر باشد، امّا از من نفرت دارد، زیرا که من بر آن شهادت می‌دهم که اعمالش بد است.
\v 8 شما برای این عید بروید. من اکنون به این عید نمی‌آیم، زیرا که وقت من هنوز تمام نشده است.
\v 9 چون این را بدیشان گفت: در جلیل توقّف نمود.
\v 10 امّا چون برادرانش برای عید رفته بودند، او نیز آمد، نه آشکارا بلکه در پنهان.
\p
\v 11 امّا یهودیان در عید او را جستجو نموده، می‌گفتند که، او کجا است؟
\v 12 و در میان مردم دربارهٔ او همهمه بسیار بود. بعضی می‌گفتند که، مردی نیکو است؛ و دیگران می‌گفتند: نه! بلکه گمراه کنندهٔ قوم است.
\v 13 امّا به‌سبب ترس از یهود، هیچ‌کس دربارهٔ او آشکارا حرف نمی‌زد.
\p
\v 14 و در اواسط عید، عیسی به معبد آمده، تعلیم می‌داد.
\v 15 و یهودیان تعجّب نموده، گفتند: این شخص هرگز تعلیم نیافته، چگونه کلام را می‌داند؟
\v 16 عیسی در جواب ایشان گفت: تعلیم من از من نیست، بلکه از فرستندهٔ من.
\v 17 اگر کسی بخواهد ارادهٔ او را به عمل آرد، دربارهٔ تعلیم خواهد دانست که از خدا است یا آنکه من از خود سخن می‌گویم.
\v 18 هر که از خود سخن گوید، جلال خود را جویا است و امّا هر که جویای جلال فرستندهٔ خود باشد، او راستگو است و در او ناراستی نیست.
\v 19 آیا موسی شریعت را به شما نداده است؟ و حال آنکه کسی از شما نیست که به شریعت عمل کند. از برای چه می‌خواهید مرا به قتل رسانید؟
\p
\v 20 آنگاه همه در جواب گفتند: تو دیو داری! چه کسی قصد دارد تو را بکشد؟
\v 21 عیسی در جواب ایشان گفت: یک عمل نمودم و همهٔ شما از آن متعجّب شدید.
\v 22 موسی ختنه را به شما داد، نه آنکه از موسی باشد بلکه از پدران، و در روز سَبَّت مردم را ختنه می‌کنید.
\v 23 پس اگر کسی در روز سَبَّت ختنه می‌شود تا شریعت موسی شکسته نشود، چرا بر من خشم می‌آورید از آن سبب که در روز سَبَّت شخصی را شفای کامل دادم؟
\v 24 به‌حسب ظاهر داوری مکنید، بلکه به راستی داوری نمایید.
\p
\v 25 پس بعضی از اهل اورشلیم گفتند: آیا این آن نیست که قصد قتل او دارند؟
\v 26 و اینک آشکارا حرف می‌زند و بدو هیچ نمی‌گویند. آیا رؤسا یقیناً می‌دانند که او در حقیقت مسیح است؟
\v 27 امّا این شخص را می‌دانیم از کجا است، امّا مسیح چون آید هیچ‌کس نمی‌داند که از کجا است.
\p
\v 28 و عیسی چون در معبد تعلیم می‌داد، ندا کرده، گفت: مرا می‌شناسید و نیز می‌دانید از کجا هستم و از خود نیامده‌ام، بلکه فرستندهٔ من حق است، که شما او را نمی‌شناسید.
\v 29 امّا من او را می‌شناسم زیرا که از او هستم و او مرا فرستاده است.
\v 30 آنگاه خواستند او را گرفتار کنند، امّا کسی بر او دست نگذاشت، زیرا که ساعت او هنوز نرسیده بود.
\p
\v 31 آنگاه بسیاری از آن گروه بدو ایمان آوردند و گفتند: آیا چون مسیح آید، معجزات بیشتر از اینها که این شخص می‌نماید، خواهد نمود؟
\v 32 چون فریسیان شنیدند که مردم دربارهٔ او این همهمه می‌کنند، فریسیان و رؤسای کاهنان خادمان را فرستادند تا او را بگیرند.
\p
\v 33 آنگاه عیسی به ایشان گفت: اندک زمانی دیگر با شما هستم، بعد نزد فرستندهٔ خود می‌روم.
\v 34 و مرا طلب خواهید کرد و نخواهید یافت و آنجایی که من هستم شما نمی‌توانید آمد.
\v 35 پس یهودیان با یکدیگر گفتند: او کجا می‌خواهد برود که ما او را نمی‌یابیم؟ آیا قصد دارد به‌سوی پراکندگان در میان یونانیان رود و یونانیان را تعلیم دهد؟
\v 36 این چه کلامی است که گفت: مرا طلب خواهید کرد و نخواهید یافت و جایی که من هستم شما نمی‌توانید آمد؟
\p
\v 37 و در روز آخر که روز بزرگ عید بود، عیسی ایستاده، ندا کرد و گفت: هر که تشنه است نزد من آید و بنوشد.
\v 38 کسی که به من ایمان آوَرَد، چنانکه کتاب می‌گوید، از بطن او نهرهای آب زنده جاری خواهد شد.
\v 39 امّا این را گفت دربارهٔ روح، که هرکه به او ایمان آورد او را خواهد یافت؛ زیرا که روح‌القدس هنوز عطا نشده بود، چونکه عیسی تا به حال جلال نیافته بود.
\s «هرگز کسی مثل این شخص سخن نگفته است!»
\p
\v 40 آنگاه بسیاری از آن گروه، چون این کلام را شنیدند، گفتند: در حقیقت این شخص همان پیامبر است.
\v 41 و بعضی گفتند: او مسیح است. و بعضی گفتند: مگر مسیح از جلیل خواهد آمد؟
\v 42 آیا کتاب نگفته است که از نسل داوود و از بیت‌لِحِم، دهی که داوود در آن بود، مسیح ظاهر خواهد شد؟
\v 43 پس دربارهٔ او در میان مردم اختلاف افتاد.
\v 44 و بعضی از ایشان خواستند او را بگیرند، امّا هیچ‌کس بر او دست نگذاشت.
\p
\v 45 پس خادمان نزد رؤسای کاهنان و فریسیان آمدند. آنها بدیشان گفتند: برای چه او را نیاوردید؟
\v 46 خادمان در جواب گفتند: هرگز کسی مثل این شخص سخن نگفته است!
\v 47 آنگاه فریسیان در جواب ایشان گفتند: آیا شما نیز گمراه شده‌اید؟
\v 48 مگر کسی از سرداران یا از فریسیان به او ایمان آورده است؟
\v 49 امّا این گروه که شریعت را نمی‌دانند، ملعون می‌باشند.
\v 50 نیقودیموس، آنکه در شب نزد او آمده و یکی از ایشان بود، بدیشان گفت:
\v 51 آیا شریعت ما بر کسی قضاوت می‌کند، جز آنکه اوّل سخن او را بشنود و کار او را دریافت کند؟
\v 52 ایشان در جواب وی گفتند: مگر تو نیز جلیلی هستی؟ تحقیق کن و ببین، زیرا که هیچ پیامبری از جلیل برنخاسته است.
\p
\v 53 پس هر یک به خانه خود رفتند.