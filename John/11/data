\c 11
\s زنده کردن ایلِعازَر
\p
\v 1 و شخصی ایلِعازَر نام، بیمار بود، از اهل بیت‌عَنْیا که دهِ مریم و خواهرش مَرتا بود.
\v 2 و مریم آن است که خداوند را به عطر، تدهین ساخت و پاهای او را به موی خود خشکانید، که برادرش ایلِعازَر بیمار بود.
\v 3 پس خواهرانش نزد او فرستاده، گفتند، ای آقا، اینک آن که او را دوست می‌داری مریض است.
\v 4 چون عیسی این را شنید، گفت، این مرض تا به مرگ نیست، بلکه برای جلال خدا، تا پسرِ خدا از آن جلال یابد.
\p
\v 5 و عیسی مَرتا و خواهرش و ایلِعازَر را محبّت می‌نمود.
\v 6 پس چون شنید که بیمار است، در جایی که بود دو روز توقّف نمود.
\v 7 و بعد از آن به شاگردان خود گفت، باز به یهودیّه برویم.
\v 8 شاگردان او را گفتند، ای معلّم، الآن یهودیان می‌خواستند تو را سنگسار کنند؛ و آیا باز می‌خواهی بدانجا بروی؟
\p
\v 9 عیسی جواب داد، آیا دوازده ساعت در روز نیست؟ اگر کسی در روز راه رود لغزش نمی‌خورد، زیرا که نور این جهان را می‌بیند.
\v 10 امّا اگر کسی در شب راه رود لغزش خورَد، زیرا که نور در او نیست.
\v 11 این را گفت و بعد از آن به ایشان فرمود، دوست ما ایلِعازَر در خواب است. امّا می‌روم تا او را بیدار کنم.
\p
\v 12 شاگردان او گفتند، ای آقا اگر خوابیده است، شفا خواهد یافت.
\v 13 امّا عیسی دربارهٔ مرگ او سخن گفت، و ایشان گمان بردند که از آرامش خواب می‌گوید.
\v 14 آنگاه عیسی بطور واضح بدیشان گفت، ایلِعازَر مُرده است.
\v 15 و برای شما خشنود هستم که در آنجا نبودم تا ایمان آورید. امّا نزد او برویم.
\v 16 پس توما، ملقّب به دوقلو، به هم شاگردان خود گفت، ما نیز برویم تا با او بمیریم.
\p
\v 17 پس چون عیسی آمد، یافت که چهار روز است در قبر می‌باشد.
\v 18 و بیت‌عَنْیا نزدیک اورشلیم بود، قریب به پانزده تیر پرتاب\f + یونانی اِستادیا، حدود به دویست متر. ۱۵ تیرپرتاب حدود به ۳ کیلومتر.\f*.
\v 19 و بسیاری از یهودیان نزد مَرتا و مریم آمده بودند تا بجهت برادرشان، ایشان را تسلّی دهند.
\v 20 و چون مَرتا شنید که عیسی می‌آید، او را استقبال کرد. امّا مریم در خانه نشسته ماند.
\p
\v 21 پس مَرتا به عیسی گفت، ای آقا اگر در اینجا بودی، برادر من نمی‌مرد.
\v 22 امّا الآن نیز می‌دانم که هر چه از خدا بخواهی، خدا آن را به تو خواهد داد.
\v 23 عیسی بدو گفت، برادر تو خواهد برخاست.
\v 24 مَرتا به وی گفت، می‌دانم که در قیامت، روز بازپسین خواهد برخاست.
\v 25 عیسی بدو گفت، من قیامت و حیات هستم. هر که به من ایمان آورد، اگر مرده باشد، زنده گردد.
\v 26 و هر که زنده بُوَد و به من ایمان آورد، تا به ابد نخواهد مُرد. آیا این را باور می‌کنی؟
\v 27 او گفت، بلی، ای آقا، من ایمان دارم که تویی مسیح، پسرِ خدا، که در جهان می‌آید.
\p
\v 28 و چون این را گفت، رفت و خواهرِ خود مریم را در پنهانی خوانده، گفت، استاد آمده است و تو را می‌خواند.
\v 29 او چون این را شنید، بزودی برخاسته، نزد او آمد.
\v 30 و عیسی هنوز وارد ده نشده بود، بلکه در جایی بود که مَرتا او را ملاقات کرد.
\v 31 و یهودیانی که در خانه با او بودند و او را تسلّی می‌دادند، چون دیدند که مریم با عجله برخاسته، و بیرون رفت، از پی او آمده، گفتند، به سر قبر می‌رود تا در آنجا گریه کند.
\p
\v 32 و مریم چون به جایی که عیسی بود رسید، او را دیده، بر پاهای او افتاد و بدو گفت، ای آقا اگر در اینجا بودی، برادر من نمی‌مرد.
\v 33 عیسی چون او را گریان دید و یهودیان را هم که با او آمده بودند گریان یافت، در روح خود نالید و مضطرب گشت.
\v 34 و گفت، او را کجا گذارده‌اید؟ به او گفتند، خداوندا، بیا و ببین.
\p
\v 35 عیسی بگریست.
\p
\v 36 آنگاه یهودیان گفتند، بنگرید چقدر او را دوست می‌داشت!
\v 37 بعضی از ایشان گفتند، آیا این شخص که چشمان کور را باز کرد، نمی‌توانست امر کند که این مرد نیز نمیرد؟
\p
\v 38 پس عیسی باز در خود نالیده، نزد قبر آمد. و آن غاری بود که سنگی بر سرش گذارده بود.
\v 39 عیسی گفت، سنگ را بردارید. مَرتا خواهرِ مرده بدو گفت، ای آقا الآن متعفّن شده، زیرا که چهار روز گذشته است.
\v 40 عیسی به وی گفت، آیا به تو نگفتم، اگر ایمان بیاوری، جلال خدا را خواهی دید؟
\v 41 پس سنگ را از جایی که مرده گذاشته شده بود برداشتند. عیسی چشمان خود را بالا کرده، گفت، ای پدر، تو را شکر می‌کنم که سخن مرا شنیدی.
\v 42 و من می‌دانستم که همیشه سخن مرا می‌شنوی؛ امّا بجهت خاطر این گروه که حاضرند گفتم، تا ایمان بیاورند که تو مرا فرستادی.
\v 43 چون این را گفت، به صدای بلند ندا کرد، ای ایلِعازَر، بیرون بیا!
\v 44 و آن مرده با دست و پای به کفن بسته بیرون آمد، و روی او به دستمالی پیچیده بود. عیسی بدیشان گفت، او را باز کنید و بگذارید برود.
\p
\v 45 آنگاه بسیاری از یهودیان که با مریم آمده بودند، چون آنچه عیسی کرد دیدند، بدو ایمان آوردند.
\v 46 امّا بعضی از ایشان نزد فریسیان رفتند و ایشان را از کارهایی که عیسی کرده بود آگاه ساختند.
\s توطئه کاهنان و فریسیان بر علیه عیسی
\p
\v 47 پس رؤسای کاهنان و فریسیان شورا نموده، گفتند، چه کنیم زیرا که این مرد، معجزات بسیار می‌نماید؟
\v 48 اگر او را چنین واگذاریم، همه به او ایمان خواهند آورد و رومیان آمده، جا و قوم ما را خواهند گرفت.
\v 49 یکی از ایشان، قیافا نام، که در آن سال کاهن اعظم بود، بدیشان گفت، شما هیچ نمی‌دانید،
\v 50 و فکر نمی‌کنید که برای ما مفید است که یک شخص در راه قوم بمیرد، تا تمامی ملّت هلاک نگردند.
\v 51 و این را از خود نگفت، بلکه چون در آن سال کاهن اعظم بود، نبوّت کرد که می‌بایست عیسی در راه آن ملّت بمیرد؛
\v 52 و نه در راه آن ملّت تنها، بلکه تا فرزندان خدا را که پراکنده‌اند، در یکی جمع کند.
\p
\v 53 و از همان روز شورا کردند که او را بکشند.
\v 54 پس بعد از آن عیسی در میان یهودیان آشکارا راه نمی‌رفت، بلکه از آنجا روانه شد به مکانی نزدیک بیابان، به شهری که اِفْرایم نام داشت و با شاگردان خود در آنجا توقّف نمود.
\p
\v 55 و چون فِصَح یهود نزدیک شد، بسیاری از مملکت قبل از فِصَح به اورشلیم آمدند تا خود را پاک سازند.
\v 56 و در جستجوی عیسی می‌بودند، و در معبد ایستاده، به یکدیگر می‌گفتند، چه گمان می‌برید؟ آیا برای عید نمی‌آید؟
\v 57 امّا رؤسای کاهنان و فریسیان حکم کرده بودند که، اگر کسی بداند که کجا است اطّلاع دهد تا او را گرفتار سازند.