\c 19
\s مصلوب شدن، مرگ و دفن عیسی
\p
\v 1 پس پیلاطُس عیسی را گرفته، تازیانه زد.
\v 2 و سربازان تاجی از خار بافته بر سرش گذاردند و جامهٔ ارغوانی بدو پوشانیدند
\v 3 و می‌گفتند، سلام ای پادشاه یهود! و سیلی بدو می‌زدند.
\p
\v 4 باز پیلاطُس بیرون آمده، به ایشان گفت، اینک او را نزد شما بیرون آوردم تا بدانید که در او هیچ عیبی نیافتم.
\v 5 آنگاه عیسی با تاجی از خار و لباس ارغوانی بیرون آمد. پیلاطُس بدیشان گفت، اینک آن انسان.
\p
\v 6 و چون رؤسای کاهنان و مأموران او را دیدند، فریاد برآورده، گفتند، صلیبش کن! صلیبش کن! پیلاطُس بدیشان گفت، شما او را گرفته، مصلوبش سازید، زیرا که من در او عیبی نیافتم.
\v 7 یهودیان بدو جواب دادند که، ما شریعتی داریم و موافق شریعت ما واجب است که بمیرد، زیرا خود را پسرِ خدا ساخته است.
\v 8 پس چون پیلاطُس این را شنید، ترسش بیشتر شد.
\v 9 باز داخل کاخ دادگستری شده، به عیسی گفت، تو از کجایی؟ امّا عیسی بدو هیچ جواب نداد.
\v 10 پیلاطُس بدو گفت، آیا به من سخن نمی‌گویی؟ نمی‌دانی که قدرت دارم تو را بر صلیب کنم و قدرت دارم آزادت نمایم؟
\v 11 عیسی جواب داد، هیچ قدرت بر من نمی‌داشتی اگر از بالا به تو داده نمی‌شد. و از این جهت آن کس که مرا به تو تسلیم کرد، گناه بزرگتری دارد.
\p
\v 12 و از آن وقت پیلاطُس خواست او را آزاد نماید، امّا یهودیان فریاد برآورده، می‌گفتند که، اگر این شخص را رها کنی، دوست قیصر نیستی. هر که خود را پادشاه سازد، برخلاف قیصر سخن گوید.
\p
\v 13 پس چون پیلاطُس این را شنید، عیسی را بیرون آورده، بر مسند حکومت، در مکانی که به سنگفرش و به عبرانی جَبّاتا گفته می‌شد، نشست.
\v 14 و وقت تهیهٔ فِصَح و حدود ساعت ششم بود. پس به یهودیان گفت، اینک پادشاه شما.
\v 15 ایشان فریاد زدند، او را بردار، بردار! صلیبش کن! پیلاطُس به ایشان گفت، آیا پادشاه شما را مصلوب کنم؟ رؤسای کاهنان جواب دادند که، غیر از قیصر پادشاهی نداریم!
\v 16 آنگاه او را بدیشان تسلیم کرد تا مصلوب شود. پس عیسی را گرفتند و بردند.
\p
\v 17 و صلیب خود را برداشته، بیرون رفت به مکانی که به جمجمه معروف بود و به عبرانی آن را جُلجُتا می‌گفتند.
\v 18 او را در آنجا صلیب نمودند و دو نفر دیگر را از این طرف و آن طرف و عیسی را در میان.
\p
\v 19 و پیلاطُس تقصیرنامه‌ای نوشته، بر صلیب گذارد؛ و نوشته این بود، عیسی ناصری پادشاه یهود.
\v 20 و این تقصیر نامه را بسیاری از یهود خواندند، زیرا آن مکانی که عیسی را صلیب کردند، نزدیک شهر بود و آن را به زبان عبرانی و یونانی و لاتینی نوشته بودند.
\v 21 پس رؤسای کاهنان یهود به پیلاطُس گفتند، منویس پادشاه یهود، بلکه که او گفت منم پادشاه یهود.
\v 22 پیلاطُس جواب داد، آنچه نوشتم، نوشتم.
\p
\v 23 پس سربازان چون عیسی را صلیب کردند،جامه‌های او را برداشته، چهار قسمت کردند، هر سپاهی را یک قسمت؛ و پیراهن را نیز، امّا پیراهن درز نداشت، بلکه تماماً از بالا بافته شده بود.
\v 24 پس به یکدیگر گفتند، این را پاره نکنیم، بلکه قرعه بر آن بیندازیم تا از آنِ که شود. تا برآورده گردد کتاب که می‌گوید، در میان خود جامه‌های مرا تقسیم کردند و بر لباس من قرعه افکندند. پس سربازان چنین کردند.
\p
\v 25 و پای صلیب عیسی، مادر او و خواهر مادرش، مریم زن کْلوپا و مریم مَجْدَلیّه ایستاده بودند.
\v 26 چون عیسی مادر خود را با آن شاگردی که دوست می‌داشت ایستاده دید، به مادر خود گفت، ای زن، اینک پسر تو.
\v 27 و به آن شاگرد گفت، اینک مادر تو. و در همان ساعت آن شاگرد او را به خانه خود برد.
\p
\v 28 و بعد چون عیسی می‌دانست که همه چیز به انجام رسیده است تا کتاب برآورده شود، گفت، تشنه‌ام.
\v 29 و در آنجا ظرفی پر از سرکه گذارده بود. پس اسفنجی را از سرکه پر ساخته، و بر زوفا گذارده، نزدیک دهان او بردند.
\v 30 چون عیسی سرکه را گرفت، گفت، تمام شد. و سر خود را پایین آورده، جان بداد.
\p
\v 31 پس یهودیان تا بدنها در روز سَبَّت بر صلیب نماند، چونکه روز تهیه بود و آن سَبَّت، روز بزرگ بود، از پیلاطُس درخواست کردند که ساق پاهای ایشان را بشکنند و پایین بیاورند.
\v 32 آنگاه سربازان آمدند و ساقهای آن اوّل و دیگری را که با او صلیب شده بودند، شکستند.
\p
\v 33 امّا چون نزد عیسی آمدند و دیدند که پیش از آن مرده است، ساقهای او را نشکستند.
\v 34 امّا یکی از سربازان به پهلوی او نیزه‌ای زد که بلافاصله خون و آب بیرون آمد.
\v 35 و آن کسی که دید شهادت داد و شهادت او راست است و او می‌داند که راست می‌گوید تا شما نیز ایمان آورید.
\v 36 زیرا که این واقع شد تا کتاب برآورده شود که می‌گوید، استخوانی از او شکسته نخواهد شد.
\v 37 و باز کتاب دیگر می‌گوید، آن کسی را که نیزه زدند خواهند نگریست.
\p
\v 38 و بعد از این، یوسف که از اهل رامه و شاگرد عیسی بود، امّا مخفیانه به علّت ترس از یهودیان، از پیلاطُس خواهش کرد که جسد عیسی را بردارد. پیلاطُس اجازه داد. پس آمده، بدن عیسی را برداشت.
\v 39 و نیقودیموس نیز که اوّل در شب نزد عیسی آمده بود، مُرّ مخلوط با عود نزدیک به صد \f + \fp .رطل: یونانی لیترا - واحد وزن، حدود ۳۴۰ گرم. صد رطل حدود ۳۴ کیلوگرم.\f*رطل با خود آورد.
\v 40 آنگاه بدن عیسی را برداشته، در پارچه‌های کتانی با مواد خوشبو به رسم دفن یهود پیچیدند.
\p
\v 41 و در مکانی که مصلوب شد باغی بود و در باغ، قبر تازه‌ای که هرگز هیچ‌کس در آن دفن نشده بود.
\v 42 پس به‌سبب تهیهٔ یهود، عیسی را در آنجا گذاردند، چونکه آن قبر نزدیک بود.
