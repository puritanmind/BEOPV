\c 16
\s وعدهٔ روح‌القدس
\p
\v 1 این را به شما گفتم تا لغزش نخورید.
\v 2 شما را از کنیسه‌ها بیرون خواهند نمود؛ بلکه ساعتی می‌آید که هر که شما را بکشد، گمان می‌برد که خدا را خدمت می‌کند.
\v 3 و این کارها را با شما خواهند کرد، بجهت آنکه نه پدر را شناخته‌اند و نه مرا.
\v 4 امّا این را به شما گفتم تا وقتی که آن ساعت آید به‌خاطر آورید که من به شما گفتم. و این را از اوّل به شما نگفتم، زیرا که با شما بودم.
\p
\v 5 امّا الآن نزد فرستندهٔ خود می‌روم و کسی از شما از من نمی‌پرسد، به کجا می‌روی؟
\v 6 امّا چون این را به شما گفتم، دل شما از غم پر شده است.
\v 7 و من به شما راست می‌گویم که رفتن من برای شما مفید است، زیرا اگر نروم تسلّی‌دهنده نزد شما نخواهد آمد . امّا اگر بروم او را نزد شما می‌فرستم.
\v 8 و چون او آید، جهان را بر گناه و عدالت و داوری محکوم خواهد نمود:
\v 9 از گناه، زیرا که به من ایمان نمی‌آورند؛
\v 10 از عدالت، از آن سبب که نزد پدر خود می‌روم و دیگر مرا نخواهید دید؛
\v 11 و از داوری، از آنرو که بر رئیس این جهان حکم شده است.
\p
\v 12 و بسیار چیزهای دیگر نیز دارم به شما بگویم، امّا الآن طاقت تحمل آنها را ندارید.
\v 13 امّا چون او یعنی روحِ راستی آید، شما را به تمامی راستی هدایت خواهد کرد، زیرا که از خود سخن نخواهد گفت: بلکه به آنچه شنیده است سخن خواهد گفت: و از امور آینده به شما خبر خواهد داد.
\v 14 او مرا جلال خواهد داد، زیرا که آنچه را از آن من است خواهد گرفت و به شما خبر خواهد داد.
\v 15 هر چه از آنِ پدر است، از آنِ من است. از این جهت گفتم که از آنچه آن من است، می‌گیرد و به شما خبر خواهد داد.
\p
\v 16 بعد از اندکی مرا نخواهید دید و بعد از اندکی باز مرا خواهید دید، زیرا که نزد پدر می‌روم.
\v 17 آنگاه بعضی از شاگردانش به یکدیگر گفتند: این چه چیزی است که به ما می‌گوید که، اندکی مرا نخواهید دید و بعد از اندکی باز مرا خواهید دید، و زیرا که نزد پدر می‌روم؟
\v 18 پس گفتند: چه چیز است این اندک زمانی که می‌گوید؟ نمی‌دانیم چه می‌گوید.
\p
\v 19 عیسی چون دانست که می‌خواهند از او سؤال کنند، بدیشان گفت: آیا در میان خود از این سؤال می‌کنید که گفتم، اندکی دیگر مرا نخواهید دید، پس بعد از اندکی باز مرا خواهید دید؟
\v 20 آمین، آمین، به شما می‌گویم که، شما گریه و زاری خواهید کرد و جهان شادی خواهد نمود. شما غمگین می‌شوید، امّا غم شما به شادی مبدل خواهد شد.
\v 21 زن در حین زاییدن غمگین می‌شود، زیرا که ساعت او رسیده است. امّا چون طفل را زایید، آن زحمت را دیگر یاد نمی‌آورد، به‌سبب شادی از اینکه انسانی در جهان تولد یافت.
\v 22 پس شما همچنین الآن غمگین می‌باشید، امّا باز شما را خواهم دید و دل شما شادمان خواهد گشت و هیچ‌کس آن شادی را از شما نخواهد گرفت.
\v 23 و در آن روز چیزی از من سؤال نخواهید کرد. آمین، آمین، به شما می‌گویم که، هر آنچه از پدر به اسم من طلب کنید، به شما عطا خواهد کرد.
\v 24 تا کنون به اسم من چیزی نخواسته‌اید، بخواهید تا بیابید و شادی شما کامل گردد.
\s تشویق دعا
\p
\v 25 این چیزها را با مثلها به شما گفتم، امّا ساعتی می‌آید که دیگر با مثلها به شما حرف نمی‌زنم، بلکه از پدر به شما آشکارا خبر خواهم داد.
\v 26 در آن روز به اسم من درخواست خواهید کرد و به شما نمی‌گویم که من بجهت شما از پدر خواهم خواست،
\v 27 زیرا خود پدر شما را دوست می‌دارد، چونکه شما مرا دوست داشتید و ایمان آوردید که من از نزد خدا بیرون آمدم.
\v 28 از نزد پدر بیرون آمدم و در جهان وارد شدم، و باز جهان را گذارده، نزد پدر می‌روم.
\p
\v 29 شاگردانش بدو گفتند: هان! اکنون بطور واضح سخن می‌گویی و هیچ مثل نمی‌گویی.
\v 30 الآن دانستیم که همه چیز را می‌دانی و لازم نیست که کسی از تو بپرسد. بدین جهت باور می‌کنیم که از خدا بیرون آمدی.
\v 31 عیسی به ایشان جواب داد، آیا الآن باور می‌کنید؟
\v 32 اینک ساعتی می‌آید، بلکه الآن آمده است، که پراکنده خواهید شد هریکی به نزد کسان خود و مرا تنها خواهید گذارد. امّا تنها نیستم زیرا که پدر با من است.
\v 33 بدین چیزها با شما سخن گفتم تا در من آرامش داشته باشید. در جهان برای شما زحمت خواهد شد. امّا قوی دل باشید، من بر جهان غالب شده‌ام.