\c 21
\p
\v 1 بعد از آن عیسی باز خود را در کنار دریای طِبِریه، به شاگردان ظاهر ساخت و اینگونه نمودار گشت.
\v 2 شَمعون پِطرُس و تومای معروف به دوقلو و نَتَنائیل که از قانای جلیل بود و دو پسر زِبِدی و دو نفر دیگر از شاگردان او جمع بودند.
\v 3 شَمعون پِطرُس به ایشان گفت، می‌روم تا صید ماهی کنم. به او گفتند، ما نیز با تو می‌آییم. پس بیرون آمده، بلافاصله به کشتی سوار شدند و در آن شب چیزی نگرفتند.
\p
\v 4 و چون صبح شد، عیسی بر ساحل ایستاده بود، امّا شاگردان ندانستند که عیسی است.
\v 5 عیسی بدیشان گفت، ای فرزندان، نزد شما خوراکی هست؟ به او جواب دادند که، نه.
\v 6 بدیشان گفت، دام را به طرف راست کشتی بیندازید که خواهید یافت. پس انداختند و از زیادی ماهی نتوانستند آن را بکشند.
\p
\v 7 پس آن شاگردی که عیسی او را محبّت می‌نمود به پِطرُس گفت، خداوند است. چون شَمعون پِطرُس شنید که خداوند است، جامهٔ خود را به خویشتن پیچید، چونکه برهنه بود، و خود را در دریا انداخت.
\v 8 امّا شاگردان دیگر در قایق آمدند، زیرا از خشکی دور نبودند، مگر قریب به دویست \f + \fp ذراع: یونانی پیکا - حدود ۴۵۰ میلیمیتر. دویست ذراع حدود ۹۰ متر.\f*ذراع، و دام ماهی را می‌کشیدند.
\p
\v 9 پس چون به خشکی آمدند، دیدند آتشی افروخته و ماهی بر آن گذارده و نان.
\v 10 عیسی بدیشان گفت، از ماهی‌ای که الآن گرفته‌اید، بیاورید.
\v 11 پس شَمعون پِطرُس رفت و دام را بر زمین کشید، پر از صد و پنجاه و سه ماهی بزرگ و با وجودی که اینقدر بود، دام پاره نشد.
\p
\v 12 عیسی بدیشان گفت، بیایید بخورید. ولی هیچ‌یک از شاگردان جرأت نکرد که از او بپرسد، تو کیستی؟ زیرا می‌دانستند که خداوند است.
\v 13 آنگاه عیسی آمد و نان را گرفته، بدیشان داد و همچنین ماهی را.
\v 14 و این مرتبهٔ سوم بود که عیسی بعد از برخاستن از مردگان، خود را به شاگردان ظاهر کرد.
\p
\v 15 و بعد از غذا خوردن، عیسی به شَمعون پِطرُس گفت، ای شَمعون، پسر یونا، آیا مرا بیشتر از اینها محبّت می‌نمایی؟ بدو گفت، بله خداوندا، تو می‌دانی که تو را دوست می‌دارم. بدو گفت، برّه‌های مرا خوراک بده.
\v 16 باز بار دوّم به او گفت، ای شَمعون، پسر یونا، آیا مرا محبّت می‌نمایی؟ به او گفت، بله خداوندا، تو می‌دانی که تو را دوست می‌دارم. بدو گفت، گوسفندان مرا شبانی کن.
\v 17 مرتبهٔ سوم بدو گفت، ای شَمعون، پسر یونا، مرا دوست می‌داری؟ پِطرُس غمگین گشت، زیرا مرتبهٔ سوم بدو گفت، مرا دوست می‌داری؟ پس به او گفت، خداوندا، تو بر همه چیز آگاه هستی. تو می‌دانی که تو را دوست می‌دارم. عیسی بدو گفت، گوسفندان مرا خوراک ده.
\v 18 آمین، آمین، به تو می‌گویم وقتی که جوان بودی، کمر خود را می‌بستی و هر جا می‌خواستی می‌رفتی، ولی زمانی که پیر شوی دستهای خود را دراز خواهی کرد و دیگران تو را بسته به جایی که نمی‌خواهی تو را خواهند برد.
\v 19 و بدین سخن اشاره کرد که به چه نوع مرگ خدا را جلال خواهد داد. و چون این را گفت، به او فرمود، از پی من بیا.
\p
\v 20 پِطرُس برگشته، آن شاگردی را که عیسی او را محبّت می‌نمود دید که از عقب می‌آید؛ و همان بود که بر سینهٔ وی، وقت شام تکیه می‌زد و گفت، خداوندا، کیست آن که تو را تسلیم می‌کند؟
\v 21 پس چون پِطرُس او را دید، به عیسی گفت، ای خداوند، پس او چه می‌شود؟
\v 22 عیسی بدو گفت، اگر بخواهم که او بماند تا باز آیم، تو را چه؟ تو از پی من بیا.
\p
\v 23 پس این سخن در میان برادران شهرت یافت که آن شاگرد نخواهد مرد. امّا عیسی بدو نگفت که نمی‌میرد، بلکه اگر بخواهم که او بماند تا باز آیم، تو را چه؟
\p
\v 24 و این شاگردی است که به این چیزها شهادت داد و اینها را نوشت و می‌دانیم که شهادت او راست است.
\p
\v 25 و دیگر کارهای بسیار عیسی بجا آورد که اگر یک به یک نوشته شود، گمان ندارم که جهان هم گنجایش نوشته‌ها را داشته باشد.