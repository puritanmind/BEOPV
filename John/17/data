\c 17
\s دعای عیسی برای مردم خود
\p
\v 1 عیسی چون این را گفت، چشمان خود را به طرف آسمان بلند کرده، گفت: ای پدر ساعت رسیده است. پسر خود را جلال بده تا پسرت نیز تو را جلال دهد.
\v 2 همچنان که او را بر هر بشری قدرت داده‌ای تا هر چه بدو داده‌ای به آنها حیات جاودانی بخشد.
\v 3 و حیات جاودانی این است، که تو را خدای یکتای حقیقی، و عیسی مسیح را که فرستادی بشناسند.
\v 4 من بر روی زمین تو را جلال دادم و کاری را که به من سپردی تا بکنم، به کمال رسانیدم.
\v 5 و الآن تو ای پدر، مرا نزد خود جلال ده، به همان جلالی که قبل از آفرینش جهان نزد تو داشتم.
\p
\v 6 اسم تو را به آن مردمانی که از جهان به من عطا کردی ظاهر ساختم. از آنِ تو بودند و ایشان را به من دادی و کلام تو را نگاه داشتند.
\v 7 و الآن دانستند آنچه به من داده‌ای از نزد تو می‌باشد.
\v 8 زیرا کلامی را که به من سپردی، بدیشان سپردم و ایشان قبول کردند و از روی یقین دانستند که از نزد تو بیرون آمدم و ایمان آوردند که تو مرا فرستادی.
\p
\v 9 من برای اینها درخواست می‌کنم و برای جهان درخواست نمی‌کنم، بلکه از برای کسانی که به من داده‌ای، زیرا که از آن تو می‌باشند.
\v 10 و آنچه از آنِ من است، از آنِ تو است و آنچه از آنِ تو است، از آنِ من است؛ و در آنها جلال یافته‌ام.
\v 11 بعد از این در جهان نیستم، امّا اینها در جهان هستند و من نزد تو می‌آیم. ای پدر قدّوس اینها را که به من داده‌ای، به اسم خود نگاه دار تا یکی باشند، چنانکه ما هستیم.
\v 12 تا زمانی که با ایشان در جهان بودم، من ایشان را به اسم تو نگاه داشتم، و هر کس را که به من داده‌ای حفظ نمودم که یکی از ایشان هلاک نشد، مگر پسر هلاکت، تا کتاب برآورده شود.
\p
\v 13 و امّا الآن نزد تو می‌آیم. و این را در جهان می‌گویم تا شادی مرا در خود کامل داشته باشند.
\v 14 من کلام تو را به ایشان دادم و جهان ایشان را دشمن داشت، زیرا که از جهان نیستند، همچنان که من نیز از جهان نیستم.
\v 15 خواهش نمی‌کنم که ایشان را از جهان ببری، بلکه تا ایشان را از شریر نگاه داری.
\v 16 ایشان از جهان نیستند چنانکه من از جهان نمی‌باشم.
\v 17 ایشان را به راستی خود تقدیس نما. کلام تو راستی است.
\v 18 همچنان که مرا در جهان فرستادی، من نیز ایشان را در جهان فرستادم.
\v 19 و بجهت ایشان من خود را تقدیس می‌کنم تا ایشان نیز در راستی، تقدیس کرده شوند.
\p
\v 20 و نه فقط برای اینها درخواست می‌کنم، بلکه برای آنها نیز که به‌وسیلهٔ کلام ایشان به من ایمان خواهند آورد.
\v 21 تا همه یک گردند چنانکه تو ای پدر، در من هستی و من در تو، تا ایشان نیز در ما یک باشند، تا جهان ایمان آورد که تو مرا فرستادی.
\v 22 و من جلالی را که به من دادی به ایشان دادم تا یک باشند چنانکه ما یک هستیم.
\v 23 من در ایشان و تو در من، تا در یکی کامل گردند و تا جهان بداند که تو مرا فرستادی، و ایشان را محبّت نمودی چنانکه مرا محبّت نمودی.
\p
\v 24 ای پدر، می‌خواهم آنانی که به من داده‌ای با من باشند، در جایی که من می‌باشم، تا جلال مرا که به من داده‌ای ببینند، زیرا که مرا پیش از بنای جهان محبّت نمودی.
\p
\v 25 ای پدر عادل، جهان تو را نشناخت، امّا من تو را شناختم؛ و اینها شناخته‌اند که تو مرا فرستادی.
\v 26 و اسم تو را به ایشان شناسانیدم و خواهم شناسانید تا آن محبّتی که به من نموده‌ای در ایشان باشد و من نیز در ایشان باشم.