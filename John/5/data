\c 5
\s در کنار حوض بیت‌حسدا
\p
\v 1 و بعد از آن یهود را عیدی بود و عیسی به اورشلیم آمد.
\p
\v 2 و در اورشلیم نزد دروازهٔ گوسفندان حوضی است که آن را به عبرانی بیت‌حِسْدا می‌گویند که پنج رواق دارد.
\v 3 و در آنجا جمعیتی بسیار از مریضان و کوران و لنگان و شلان خوابیده، منتظر حرکت آب می‌بودند.
\v 4 زیرا که فرشته‌ای از جانب خداوند در هنگام ویژه‌ای بر آن حوض نازل می‌شد و آب را به حرکت می‌آورد؛ هر که بعد از حرکت آب، وارد حوض می‌شد، از هر مرضی که داشت شفا می‌یافت.
\p
\v 5 و در آنجا مردی بود که سی و هشت سال به مرضی مبتلا بود.
\v 6 چون عیسی او را خوابیده دید و دانست که مرض او طول کشیده است، بدو گفت، آیا می‌خواهی شفا یابی؟
\v 7 مریض او را جواب داد که، ای آقا کسی ندارم که چون آب به حرکت آید، مرا در حوض بیندازد، بلکه تا وقتی که می‌آیم، دیگری پیش از من فرو رفته است.
\v 8 عیسی بدو گفت، برخیز و بستر خود را برداشته، روانه شو!
\v 9 که بی‌درنگ، آن مرد شفا یافت و بستر خود را برداشته، روانه گردید. و آن روز سَبَّت بود.
\p
\v 10 پس یهودیان به آن کسی که شفا یافته بود، گفتند، روز سَبَّت است و بر تو روا نیست که بستر خود را برداری.
\v 11 او در جواب ایشان گفت، آن کسی که مرا شفا داد، همان به من گفت بستر خود را بردار و برو.
\v 12 پس از او پرسیدند، کیست آنکه به تو گفت، بستر خود را بردار و برو؟
\v 13 امّا آن شفا یافته نمی‌دانست که بود، زیرا که عیسی ناپدید شد چون در آنجا جمعیّتی بود.
\p
\v 14 و بعد از آن، عیسی او را در معبد یافته بدو گفت، اکنون شفا یافته‌ای. دیگر گناه مکن تا برای تو بدتر نگردد.
\v 15 آن مرد رفت و یهودیان را خبر داد که آنکه مرا شفا داد، عیسی است.
\v 16 و از این سبب یهودیان عیسی را آزار می‌رساندند و قصد کشتن او را داشتند، زیرا که این کار را در روز سَبَّت کرده بود.
\p
\v 17 عیسی در جواب ایشان گفت که، پدر من تا کنون کار می‌کند و من نیز کار می‌کنم.
\v 18 پس از این سبب، یهودیان بیشتر قصد قتل او کردند، زیرا که نه تنها سَبَّت را می‌شکست، بلکه خدا را نیز پدر خود گفته، خود را مساوی خدا می‌ساخت.
\p
\v 19 آنگاه عیسی در جواب ایشان گفت، آمین، آمین، به شما می‌گویم که، پسر از خود هیچ نمی‌تواند کرد مگر آنچه بیند که پدر به عمل آرد، زیرا که آنچه او می‌کند، همچنین پسر نیز می‌کند.
\v 20 زیرا که پدر، پسر را دوست می‌دارد و هرآنچه خود می‌کند بدو می‌نماید و اعمال بزرگتر از این بدو نشان خواهد داد تا شما تعجّب نمایید.
\v 21 زیرا همچنان که پدر مردگان را برمی‌خیزاند و زنده می‌کند، همچنین پسر نیز هر که را می‌خواهد زنده می‌کند.
\v 22 زیرا که پدر بر هیچ‌کس داوری نمی‌کند بلکه تمام داوری را به پسر سپرده است.
\v 23 تا آنکه همه پسر را حرمت گذارند، همچنان که پدر را حرمت می‌گذارند. و کسی که به پسر حرمت نگذارد، به پدری که او را فرستاد احترام نکرده است.
\p
\v 24 آمین، آمین، به شما می‌گویم، هر که کلام مرا بشنود و به فرستندهٔ من ایمان آورد، حیات جاودانی دارد و در داوری نمی‌آید، بلکه از مرگ تا به حیات منتقل گشته است.
\v 25 آمین، آمین، به شما می‌گویم که، ساعتی می‌آید، بلکه اکنون است که مردگان صدای پسرِ خدا را می‌شنوند و هر که بشنود زنده گردد.
\v 26 زیرا همچنان که پدر در خود حیات دارد، همچنین پسر را نیز عطا کرده است که در خود حیات داشته باشد.
\v 27 و بدو قدرت بخشیده است که داوری هم بکند، زیرا که پسر انسان است.
\v 28 و از این تعجّب مکنید، زیرا ساعتی می‌آید که در آن همهٔ کسانی که در قبرها می‌باشند، صدای او را خواهند شنید،
\v 29 و بیرون خواهند آمد؛ هر که اعمال نیکو کرد، برای رستاخیز به حیات و هر که اعمال بد کرد، بجهت رستاخیز به داوری.
\v 30 من از خود هیچ نمی‌توانم کرد، بلکه چنانکه شنیده‌ام داوری می‌کنم و داوری من عادلانه است، زیرا که ارادهٔ خود را جویا نیستم، بلکه ارادهٔ پدری که مرا فرستاده است.
\p
\v 31 اگر من بر خود شهادت دهم، شهادت من راست نیست.
\v 32 دیگری هست که بر من شهادت می‌دهد و می‌دانم که شهادتی که او بر من می‌دهد راست است.
\v 33 شما نزد یحییٰ فرستادید و او به راستی شهادت داد.
\v 34 امّا من شهادت انسان را قبول نمی‌کنم، بلکه این سخنان را می‌گویم تا شما نجات یابید.
\v 35 او چراغ افروخته و درخشنده‌ای بود و شما خواستید که ساعتی به نور او شادی کنید.
\p
\v 36 و امّا من شهادت بزرگتر از یحییٰ دارم، زیرا آن کارهایی که پدر به من عطا کرد تا کامل کنم، یعنی این کارهایی که من می‌کنم، بر من شهادت می‌دهد که پدر مرا فرستاده است.
\p
\v 37 و خود پدر که مرا فرستاد، به من شهادت داده است که هرگز صدای او را نشنیده و صورت او را ندیده‌اید،
\v 38 و کلام او را در خود ثابت ندارید، زیرا کسی را که پدر فرستاد، شما بدو ایمان نیاوردید.
\v 39 کتب را جست‌وجو کنید، زیرا شما گمان می‌برید که در آنها حیات جاودانی دارید؛ و آنها هستند که به من شهادت می‌دهند.
\v 40 و نمی‌خواهید نزد من آیید تا حیات یابید.
\p
\v 41 جلال را از مردم نمی‌پذیرم.
\v 42 امّا شما را می‌شناسم که در جان خود محبّت خدا را ندارید.
\v 43 من به نام پدر خود آمده‌ام و مرا قبول نمی‌کنید، ولی هرگاه دیگری به نام خود آید، او را قبول خواهید کرد.
\v 44 شما چگونه می‌توانید ایمان آورید و حال آنکه جلال از یکدیگر می‌طلبید و جلالی را که از خدای یکتا است خواستار نیستید؟
\v 45 گمان مبرید که من نزد پدر شما را متهم خواهم کرد. کسی هست که شما را متهم می‌کند و آن موسی است که بر او امیدوار هستید.
\v 46 زیرا اگر موسی را باور می‌کردید، مرا نیز باور می‌کردید چونکه او دربارهٔ من نوشته است.
\v 47 امّا چون نوشته‌های او را باور نمی‌کنید، پس چگونه سخنان مرا باور خواهید کرد؟