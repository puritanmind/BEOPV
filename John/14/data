\c 14
\s راه و راستی و حیات
\p
\v 1 دل شما مضطرب نشود؛ به خدا ایمان آورید، به من نیز ایمان آورید.
\v 2 در خانهٔ پدر من منزل بسیار است وگرنه به شما می‌گفتم. می‌روم تا برای شما مکانی حاضر کنم،
\v 3 و اگر بروم و از برای شما مکانی حاضر کنم، باز می‌آیم و شما را برداشته با خود خواهم برد، تا جایی که من می‌باشم شما نیز باشید.
\v 4 و جایی که من می‌روم می‌دانید و راه را می‌دانید.
\p
\v 5 توما بدو گفت، ای آقا نمی‌دانیم کجا می‌روی. پس چگونه راه را می‌توانیم بدانیم؟
\v 6 عیسی بدو گفت، من راه و راستی و حیات هستم. هیچ‌کس نزد پدر جز به‌وسیلهٔ من نمی‌آید.
\v 7 اگر مرا می‌شناختید، پدر مرا نیز می‌شناختید؛ و بعد از این او را می‌شناسید و او را دیده‌اید.
\p
\v 8 فیلیپُس به وی گفت، ای آقا پدر را به ما نشان ده که ما را کافی است.
\v 9 عیسی بدو گفت، ای فیلیپُس در این مدّت با شما بوده‌ام، آیا مرا نشناخته‌ای؟ کسی که مرا دید، پدر را دیده است. پس چگونه تو می‌گویی پدر را به ما نشان ده؟
\v 10 آیا باور نمی‌کنی که من در پدر هستم و پدر در من است؟ سخنانی که من به شما می‌گویم از خود نمی‌گویم، امّا پدری که در من ساکن است، او این اعمال را می‌کند.
\v 11 مرا باور کنید که من در پدر هستم و پدر در من است، وگرنه مرا به‌سبب آن اعمال باور کنید.
\p
\v 12 آمین، آمین، به شما می‌گویم، هر که به من ایمان آورد، کارهایی را که من می‌کنم او نیز خواهد کرد و بزرگتر از اینها نیز خواهد کرد، زیرا که من نزد پدر خود می‌روم.
\v 13 و هر چیزی را که به اسم من سؤال کنید بجا خواهم آورد، تا پدر در پسر جلال یابد.
\v 14 اگر چیزی به اسم من طلب کنید من آن را بجا خواهم آورد.
\p
\v 15 اگر مرا دوست دارید، احکام مرا نگاه دارید.
\v 16 و من از پدر سؤال می‌کنم و تسلّی‌دهنده‌ای دیگر به شما عطا خواهد کرد تا همیشه با شما بماند،
\v 17 یعنی روح راستی که جهان نمی‌تواند او را قبول کند زیرا که او را نمی‌بیند و نمی‌شناسد و امّا شما او را می‌شناسید، زیرا که با شما می‌ماند و در شما خواهد بود.
\v 18 شما را یتیم نمی‌گذارم نزد شما می‌آیم.
\v 19 بعد از اندک زمانی جهان دیگر مرا نمی‌بیند و امّا شما مرا می‌بینید و از این جهت که من زنده‌ام، شما هم خواهید زیست.
\v 20 و در آن روز شما خواهید دانست که من در پدر هستم و شما در من و من در شما.
\v 21 هر که احکام مرا دارد و آنها را حفظ کند، آن است که مرا دوست می‌دارد؛ و آنکه مرا دوست می‌دارد، پدر من او را دوست خواهد داشت و من او را دوست خواهم داشت و خود را به او ظاهر خواهم ساخت.
\p
\v 22 یهودا، نه آن اِسْخَریوطی، به وی گفت، ای آقا چگونه می‌خواهی خود را به ما بنمایی و نه بر جهان؟
\v 23 عیسی در جواب او گفت، اگر کسی مرا دوست بدارد، کلام مرا نگاه خواهد داشت و پدرم او را دوست خواهد داشت و به‌سوی او آمده، نزد وی مسکن خواهیم گرفت.
\v 24 و آنکه مرا دوست نداشته باشد، کلام مرا حفظ نمی‌کند؛ و کلامی که می‌شنوید از من نیست بلکه از پدری است که مرا فرستاد.
\p
\v 25 این سخنان را به شما گفتم وقتی که با شما بودم.
\v 26 امّا تسلّی‌دهنده یعنی روح‌القدس که پدر او را به اسم من می‌فرستد، او همه چیز را به شما تعلیم خواهد داد و آنچه به شما گفتم به یاد شما خواهد آورد.
\p
\v 27 آرامش برای شما می‌گذارم، آرامش خود را به شما می‌دهم. نه چنانکه جهان می‌دهد، من به شما می‌دهم. دل شما مضطرب و هراسان نباشد.
\p
\v 28 شنیده‌اید که من به شما گفتم، می‌روم و نزد شما می‌آیم. اگر مرا دوست می‌داشتید، خوشحال می‌گشتید که گفتم، نزد پدر می‌روم، زیرا که پدر بزرگتر از من است.
\v 29 و الآن قبل از وقوع به شما گفتم تا وقتی که واقع گردد ایمان آورید.
\p
\v 30 بعد از این بسیار با شما نخواهم گفت، زیرا که رئیس این جهان می‌آید و در من چیزی ندارد.
\v 31 امّا تا جهان بداند که پدر را دوست می‌دارم، چنانکه پدر به من حکم کرد همانطور می‌کنم. برخیزید از اینجا برویم.
