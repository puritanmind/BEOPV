\c 18
\p
\v 1 چون عیسی این را گفت: با شاگردان خود به آن طرف درّهٔ قِدْرون رفت و در آنجا باغی بود که با شاگردان خود به آن داخل شد.
\p
\v 2 و یهودا که تسلیم‌کنندهٔ وی بود، آن مکان را می‌دانست، چونکه عیسی در آنجا با شاگردان خود بارها جمع شده بود.
\v 3 پس یهودا دسته‌ای از سربازان و مأموران از نزد رؤسای کاهنان و فریسیان برداشته، با چراغها و مشعلها و اسلحه به آنجا آمد.
\p
\v 4 آنگاه عیسی با اینکه آگاه بود از آنچه می‌بایست بر او واقع شود، بیرون آمده، به ایشان گفت: که را می‌جویید؟
\v 5 به او جواب دادند، عیسی ناصری را! عیسی بدیشان گفت: من هستم! و یهودا که تسلیم‌کنندهٔ او بود نیز با ایشان ایستاده بود.
\v 6 پس چون بدیشان گفت: من هستم، برگشته، بر زمین افتادند.
\v 7 او باز از ایشان سؤال کرد، که را می‌جویید؟ گفتند: عیسی ناصری را!
\v 8 عیسی جواب داد، به شما گفتم من هستم! پس اگر مرا می‌خواهید، اینها را بگذارید بروند!
\v 9 تا آن سخنی که گفته بود برآورده گردد که، از آنانی که به من داده‌ای یکی را گم نکرده‌ام.
\p
\v 10 آنگاه شَمعون پِطرُس شمشیری را که داشت کشیده، به غلام کاهن اعظم که ملوک نام داشت زده، گوش راستش را برید.
\v 11 عیسی به پِطرُس گفت: شمشیر خود را غلاف کن! آیا جامی را که پدر به من داده است ننوشم؟
\s عیسی در حضور کاهن اعظم و انکار پطرس
\p
\v 12 آنگاه سربازان و سرتیپ و خادمان یهود، عیسی را گرفته، او را بستند.
\v 13 و اوّل او را نزد حنا، پدر زن قیافا که در همان سال کاهن اعظم بود، آوردند.
\v 14 و قیافا همان بود که به یهودیان اشاره کرده بود که بهتر است یک شخص در راه قوم بمیرد.
\p
\v 15 امّا شَمعون پِطرُس و شاگردی دیگر از پی عیسی روانه شدند، و چون آن شاگرد نزد کاهن اعظم معروف بود، با عیسی داخل خانهٔ کاهن اعظم شد.
\v 16 امّا پِطرُس بیرون در ایستاده بود. پس آن شاگرد دیگر که آشنای کاهن اعظم بود، بیرون آمده، با دربان گفتگو کرد و پِطرُس را به اندرون برد.
\v 17 آنگاه آن کنیزی که دربان بود، به پِطرُس گفت: آیا تو نیز از شاگردان این شخص نیستی؟ گفت: نیستم!
\v 18 و خادمان و مأموران آتش افروخته، ایستاده بودند و خود را گرم می‌کردند چونکه هوا سرد بود؛ و پِطرُس نیز با ایشان خود را گرم می‌کرد.
\p
\v 19 پس کاهن اعظم از عیسی دربارهٔ شاگردان و تعلیم او پرسید.
\v 20 عیسی به او جواب داد که، من به جهان آشکارا سخن گفته‌ام. من هر وقت در کنیسه و در معبد، جایی که همهٔ یهودیان پیوسته جمع می‌شدند، تعلیم می‌دادم و در پنهانی چیزی نگفته‌ام!
\v 21 چرا از من سؤال می‌کنی؟ از کسانی که شنیده‌اند بپرس که چه چیز بدیشان گفتم! اینک ایشان می‌دانند آنچه من گفتم!
\p
\v 22 و چون این را گفت: یکی از مأموران که در آنجا ایستاده بود، سیلی بر عیسی زده، گفت: آیا به کاهن اعظم چنین جواب می‌دهی؟
\v 23 عیسی بدو جواب داد، اگر بد گفتم، به بدی شهادت ده؛ و اگر خوب، برای چه مرا می‌زنی؟
\p
\v 24 پس حَنّا او را بسته، به نزد قیافا کاهن اعظم فرستاد.
\p
\v 25 و شَمعون پِطرُس ایستاده، خود را گرم می‌کرد. بعضی بدو گفتند: آیا تو نیز از شاگردان او نیستی؟ او انکار کرده، گفت: نیستم!
\v 26 پس یکی از غلامان کاهن اعظم که از خویشان آن کس بود که پِطرُس گوشش را بریده بود، گفت: مگر من تو را با او در باغ ندیدم؟
\v 27 پِطرُس باز انکار کرد و بی‌درنگ خروس بانگ زد.
\s عیسی در حضور پیلاطُس
\p
\v 28 بعد عیسی را از نزد قیافا به کاخ دادگستری آوردند. و صبح بود، و ایشان داخل کاخ دادگستری نشدند تا آنکه آلوده نشوند، بلکه تا فِصَح را بخورند.
\v 29 پس پیلاطُس به نزد ایشان بیرون آمده، گفت: چه اتهامی بر این شخص دارید؟
\v 30 در جواب او گفتند: اگر او بدکار نمی‌بود، او را به تو تسلیم نمی‌کردیم.
\v 31 پیلاطُس بدیشان گفت: شما او را بگیرید و موافق شریعت خود بر او حکم نمایید. یهودیان به وی گفتند: ما اجازه نداریم که کسی را بکشیم.
\v 32 تا سخن عیسی برآورده گردد که گفته بود، اشاره به آن نوع مرگی که باید بمیرد.
\p
\v 33 پس پیلاطُس باز داخل کاخ دادگستری شد و عیسی را طلبیده، به او گفت: آیا تو پادشاه یهود هستی؟
\v 34 عیسی به او جواب داد، آیا تو این را از خود می‌گویی یا دیگران دربارهٔ من به تو گفتند؟
\v 35 پیلاطُس جواب داد، مگر من یهودی هستم؟ ملّت تو و رؤسای کاهنان تو را به من تسلیم کردند. چه کرده‌ای؟
\v 36 عیسی جواب داد که، پادشاهی من از این جهان نیست. اگر پادشاهی من از این جهان می‌بود، خادمان من می‌جنگیدند تا به یهودیان تسلیم نشوم. امّا اکنون پادشاهی من از این جهان نیست.
\p
\v 37 پیلاطُس به او گفت: مگر تو پادشاه هستی؟ عیسی جواب داد، تو می‌گویی که من پادشاه هستم. از این جهت من متولد شدم و بجهت این در جهان آمدم تا به حقیقت شهادت دهم، و هر که از حقیقت است سخن مرا می‌شنود.
\v 38 پیلاطُس به او گفت: راستی چیست؟ و چون این را بگفت، باز به نزد یهودیان بیرون شده، به ایشان گفت: من در این شخص هیچ عیبی نیافتم.
\v 39 و قانون شما این است که در عید فِصَح برای شما یک نفر را آزاد کنم. پس آیا می‌خواهید برای شما پادشاه یهود را آزاد کنم؟
\v 40 باز همه فریاد برآورده، گفتند: او را نه، بلکه برْاَبّا را. و این برْاَبّا دزد بود.