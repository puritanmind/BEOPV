\c 12
\s تدهین عیسی در بیت‌عَنیا
\p
\v 1 پس شش روز قبل از عید فِصَح، عیسی به بیت‌عَنْیا آمد، جایی که ایلِعازَرِ مرده را از مردگان برخیزانیده بود.
\v 2 و برای او در آنجا شام حاضر کردند. و مَرتا خدمت می‌کرد، و ایلِعازَر یکی از همنشینان با او بود.
\v 3 آنگاه مریم رطلی\f * \fr 12.3: \fp .رطل: یونانی لیترا - واحد وزن، حدود ۳۴۰ گرم\f* از عطر سنبل خالص گرانبها گرفته، پاهای عیسی را تدهین کرد و پاهای او را با مویهای خود خشک نمود، چنانکه خانه از بوی عطر پر شد.
\p
\v 4 پس یکی از شاگردان او، یعنی یهودای اِسْخَریوطی، پسر شَمعون که تسلیم‌کنندهٔ وی بود، گفت:
\v 5 برای چه این عطر به سیصد دینار فروخته نشد، تا به فقرا داده شود؟
\v 6 و این را نه از آنرو گفت که پروای فقرا می‌داشت، بلکه از آنرو که دزد بود و کیف پول را داشت، و از آنچه در آن انداخته می‌شد برمی‌داشت.
\p
\v 7 عیسی گفت: او را واگذار، زیرا که بجهت روز تدفین من این را نگاه داشته است.
\v 8 زیرا که فقرا همیشه با شما می‌باشند، امّا من همیشه با شما نیستم.
\v 9 پس جمعیتی بسیار از یهودیان چون فهمیدند که عیسی در آنجا است آمدند، نه تنها برای عیسی، بلکه تا ایلِعازَر را نیز که از مردگان برخیزانیده بود ببینند.
\v 10 آنگاه رؤسای کاهنان شورا کردند که ایلِعازَر را نیز بکشند.
\v 11 زیرا که بسیاری از یهودیان به‌سبب او می‌رفتند و به عیسی ایمان می‌آوردند.
\s ورود پیروزمندانهٔ عیسی به اورشلیم
\p
\v 12 فردای آن روز چون گروه بسیاری که برای عید آمده بودند، شنیدند که عیسی به اورشلیم می‌آید،
\v 13 شاخه‌های نخل را گرفته، به استقبال او بیرون آمدند و ندا می‌کردند، هوشیعانا! مبارک باد پادشاه اسرائیل، که به نام خداوند می‌آید.
\p
\v 14 و عیسی کرّه الاغی یافته، بر آن سوار شد چنانکه مکتوب است،
\v 15 که ای دختر صهیون مترس، اینک پادشاه تو سوار بر کرّه الاغی می‌آید.
\v 16 و شاگردانش در ابتدا این چیزها را نفهمیدند، امّا چون عیسی جلال یافت، آنگاه به‌خاطر آوردند که این چیزها دربارهٔ او مکتوب است و همچنان با او کرده بودند.
\p
\v 17 و گروهی که با او بودند شهادت دادند که، ایلِعازَر را از قبر خوانده، او را از مردگان برخیزانیده است.
\v 18 و بجهت همین نیز آن گروه او را استقبال کردند، زیرا شنیده بودند که آن معجزه را کرده بود.
\v 19 پس فریسیان به یکدیگر گفتند: نمی‌بینید که هیچ غالب نمی‌آیید؟ اینک تمام عالم از پی او رفته‌اند!
\s پیشگویی عیسی از مصلوب شدن خود
\p
\v 20 و از آن کسانی که در عید بجهت عبادت آمده بودند، بعضی یونانی بودند.
\v 21 ایشان نزد فیلیپُس که از بیت‌صِیْدای جلیل بود آمدند و سؤال کرده، گفتند: ای آقا، می‌خواهیم عیسی را ببینیم.
\v 22 فیلیپُس آمد و به آندریاس گفت: و آندریاس و فیلیپُس به عیسی گفتند.
\p
\v 23 عیسی در جواب ایشان گفت: ساعتی رسیده است که پسر انسان جلال یابد.
\v 24 آمین، آمین، به شما می‌گویم، اگر دانهٔ گندم که در زمین می‌افتد نمیرد، تنها ماند، امّا اگر بمیرد ثمر بسیار آورد.
\v 25 کسی که جان خود را دوست دارد، آن را هلاک خواهد کرد؛ و هر که در این جهان جان خود را دشمن دارد، تا حیات جاودانی آن را نگاه خواهد داشت.
\v 26 اگر کسی مرا خدمت کند، مرا پیروی بکند و جایی که من می‌باشم آنجا خادم من نیز خواهد بود؛ و هر که مرا خدمت کند پدر او را احترام خواهد نمود.
\v 27 اینک جان من مضطرب است و چه بگویم؟ ای پدر، مرا از این ساعت رهایی ده. امّا بجهت همین امر تا این ساعت رسیده‌ام.
\v 28 ای پدر، نام خود را جلال بده! ناگاه صدایی از آسمان در رسید که، جلال دادم و باز جلال خواهم داد.
\p
\v 29 پس گروهی که حاضر بودند این را شنیده، گفتند: رعد شد! و دیگران گفتند: فرشته‌ای با او سخن گفت!
\v 30 عیسی در جواب گفت: این صدا از برای من نیامد، بلکه به خاطر شما.
\v 31 اکنون داوری این جهان است و اکنون رئیس این جهان بیرون افکنده می‌شود.
\v 32 و من اگر از زمین برافراشته شوم، همه را به‌سوی خود خواهم کشید.
\v 33 و این را گفت که اشاره بود به آنگونه مرگی که می‌بایست بمیرد.
\p
\v 34 پس همه به او جواب دادند، ما از شریعت شنیده‌ایم، که مسیح تا به ابد باقی می‌ماند. پس چگونه تو می‌گویی که پسرِ انسان باید برافراشته شود؟ کیست این پسرِ انسان؟
\v 35 آنگاه عیسی بدیشان گفت: اندک زمانی نور با شماست. پس مادامی که نور با شماست، راه بروید تا تاریکی شما را فرو نگیرد؛ و کسی که در تاریکی راه می‌رود نمی‌داند به کجا می‌رود.
\v 36 مادامی که نور با شماست به نور ایمان آورید تا پسرانِ نور گردید. عیسی چون این را بگفت، رفته خود را از ایشان مخفی ساخت.
\p
\v 37 و با اینکه پیش روی ایشان چنین معجزات بسیار نموده بود، بدو ایمان نیاوردند.
\v 38 تا کلامی که اِشَعْیای پیامبر گفت به اتمام رسد، ای خداوند کیست که خبر ما را باور کرد؟ و بازوی خداوند به چه کسی آشکار گردید؟
\v 39 و از آنجهت نتوانستند ایمان آورند، زیرا که اِشَعْیا نیز گفت:
\v 40 چشمان ایشان را کور کرد و دلهای ایشان را سخت ساخت، تا به چشمان خود نبینند و به دلهای خود نفهمند، و برنگردند تا ایشان را شفا دهم.
\v 41 این کلام را اِشَعْیا گفت: وقتی که جلال او را دید و دربارهٔ او سخن گفت.
\p
\v 42 امّا با وجود این، بسیاری از سرداران نیز بدو ایمان آوردند، امّا به‌سبب فریسیان اقرار نکردند، که مبادا از کنیسه بیرون شوند.
\v 43 زیرا که تحسین مردم را بیشتر از تحسین خدا دوست می‌داشتند.
\p
\v 44 آنگاه عیسی ندا کرده، گفت: آنکه به من ایمان آورد، نه به من، بلکه به آنکه مرا فرستاده است، ایمان آورده است.
\v 45 و کسی که مرا دید فرستندهٔ مرا دیده است.
\v 46 من نوری در جهان آمدم، تا هر که به من ایمان آورد در تاریکی نماند.
\v 47 و اگر کسی کلام مرا شنید و ایمان نیاورد، من بر او داوری نمی‌کنم، زیرا که نیامده‌ام تا جهان را داوری کنم، بلکه تا جهان را نجات بخشم.
\v 48 هر که مرا حقیر شمارد و کلام مرا قبول نکند، کسی هست که در حقّ او داوری کند، همان کلامی که گفتم در روز بازپسین بر او داوری خواهد کرد.
\v 49 زیرا که من از خود نگفتم، امّا پدری که مرا فرستاد، به من فرمان داد که چه بگویم و به چه چیز سخن گویم.
\v 50 و می‌دانم که فرمان او حیات جاودانی است. پس آنچه من می‌گویم چنانکه پدر به من گفته است، سخن می‌گویم.