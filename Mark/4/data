\c 4
\p
\v 1 و باز به کناره دریا به تعلیم دادن شروع کرد و جمعیتی بسیار نزد او جمع شدند بطوری که به کشتی سوار شده، بر دریا قرار گرفت و تمامی آن جماعت بر ساحل دریا حاضر بودند.
\v 2 پس ایشان را به مثلها چیزهای بسیار می‌آموخت و در تعلیم خود بدیشان گفت،
\v 3 گوش گیرید! اینک برزگری بجهت بذرافشانی بیرون رفت.
\v 4 و چون تخم می‌پاشید، قدری بر راه ریخته شده، مرغان هوا آمده آنها را برچیدند.
\v 5 و پاره‌ای بر سنگلاخ پاشیده شد، در جایی که خاک بسیار نبود. پس چون که زمین عمق نداشت به زودی رویید،
\v 6 و چون آفتاب برآمد، سوخته شد و از آنرو که ریشه نداشت خشکید.
\v 7 و قدری در میان خارها ریخته شد و خارها نمو کرده، آن را خفه نمود که ثمری نیاورد.
\v 8 و مابقی در زمین نیکو افتاد و حاصل پیدا نمود که رویید و نمو کرد و بارآورد، بعضی سی و بعضی شصت و بعضی صد.
\v 9 پس بدیشان گفت، هر که گوش شنوا دارد، بشنود!
\v 10 و چون او تنها شد، رفقای او با آن دوازده شرح این مثل را از او پرسیدند.
\v 11 به ایشان گفت، به شما دانستن سِرّ ملکوت خدا عطا شده، امّا به آنانی که بیرونند، همه چیز به مثلها می‌شود،
\v 12 تا نگاه کرده بنگرند، و نبینند؛ و گوش داده بشنوند، و نفهمند؛ مبادا بازگشت کرده گناهان ایشان آمرزیده شود.
\v 13 و بدیشان گفت، آیا این مثل را نفهمیده‌اید؟ پس چگونه سایر مثلها را خواهید فهمید؟
\v 14 برزگر کلام را می‌کارد.
\v 15 و اینانند به کناره راه، جایی که کلام کاشته می‌شود؛ و چون شنیدند فوراً شیطان آمده کلام کاشته شده در قلوب ایشان را می‌رباید.
\v 16 و همچنین کاشته شده در سنگلاخ، کسانی می‌باشند که چون کلام را بشنوند، در حال آن را به خوشی قبول کنند،
\v 17 امّا ریشه‌ای در خود ندارند بلکه فانی می‌باشند؛ و چون مصیبت یا آزاری به‌سبب کلام روی دهد بلافاصله لغزش می‌خورند.
\v 18 و کاشته شده در خارها آنانی می‌باشند که چون کلام را شنوند،
\v 19 اندیشه‌های دنیوی و فریبندگی ثروت و هوس چیزهای دیگر داخل شده، کلام را خفه می‌کند و بی‌ثمر می‌گردد.
\v 20 و کاشته شده در زمین نیکو آنانند که چون کلام را شنوند آن را می‌پذیرند و ثمر می‌آورند، بعضی سی و بعضی شصت و بعضی صد.
\v 21 پس بدیشان گفت، آیا چراغ را می‌آورند تا زیر پیمانه‌ای یا تختی و نه بر چراغدان گذارند؟
\v 22 زیرا که چیزی پنهان نیست که آشکارا نگردد و هیچ چیز مخفی نگاه داشته نشود، مگر تا به ظهور آید.
\v 23 هر که گوش شنوا دارد بشنود
\v 24 و بدیشان گفت، با حذر باشید که چه می‌شنوید، زیرا به هر میزانی که وزن کنید به شما پیموده شود، بلکه از برای شما که می‌شنوید بیشتر داده خواهد شد.
\v 25 زیرا هر که دارد بدو داده شود و از هر که ندارد آنچه نیز دارد گرفته خواهد شد.
\v 26 و گفت، همچنین ملکوت خدا مانند کسی است که تخم بر زمین بیفشاند،
\v 27 و شب و روز بخوابد و برخیزد و تخم بروید و نمو کند. چگونه؟ او نداند.
\v 28 زیرا که زمین به ذات خود ثمر می‌آورد، اوّل علف، بعد خوشه، پس از آن دانه کامل در خوشه.
\v 29 و چون ثمر رسید، فوراً داس را بکار می‌برد زیرا که وقت محصول رسیده است.
\v 30 و گفت، به چه چیز ملکوت خدا را تشبیه کنیم و برای آن چه مثل بزنیم؟
\v 31 مثل دانهٔ خردلی است که وقتی که آن را بر زمین کارند، کوچکترین تخمهای زمینی باشد.
\v 32 امّا چون کاشته شد، می‌روید و بزرگتر از همهٔ نباتات می‌گردد و شاخه‌های بزرگ می‌آورد، چنانکه مرغان هوا زیر سایه‌اش می‌توانند آشیانه گیرند.
\v 33 و به مثلهای بسیار مانند اینها به حدی که تاب شنیدن داشتند، کلام را بدیشان بیان می‌فرمود،
\v 34 و بدون مثل بدیشان سخنی نگفت. امّا در خلوت، تمام معانی را برای شاگردان خود شرح می‌نمود.
\v 35 و در همان روز وقت شام، بدیشان گفت، به کناره دیگر عبور کنیم.
\v 36 پس چون آن گروه را رخصت دادند، او را همانطوری که در کشتی بود برداشتند و چند قایق دیگر نیز همراه او بود.
\v 37 که ناگاه طوفانی عظیم از باد پدید آمد و امواج بر کشتی می‌خورد چنان که پر شد.
\v 38 و او در عقب کشتی بر بالشی خوابیده بود. پس او را بیدار کرده گفتند، ای استاد، آیا تو را باکی نیست که هلاک شویم؟
\v 39 بلافاصله او برخاسته، باد را نهیب داد و به دریا گفت، ساکن شو و خاموش باش! که باد ساکن شده، و آرامشی کامل پدید آمد.
\v 40 و ایشان را گفت، از بهر چه چنین ترسانید و چون است که ایمان ندارید؟
\v 41 پس بی‌نهایت ترسان شده، به یکدیگر گفتند، این کیست که باد و دریا هم او را اطاعت می‌کنند؟