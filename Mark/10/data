\c 10
\p
\v 1 و از آنجا برخاسته، از آن طرف اُردُن به نواحی یهودیّه آمد. و گروهی باز نزد وی جمع شدند و او برحسب عادت خود، باز بدیشان تعلیم می‌داد.
\v 2 آنگاه فریسیان پیش آمده، از روی امتحان از او سؤال نمودند که آیا مرد را طلاق دادن زن خویش جایز است.
\v 3 در جواب ایشان گفت، موسی شما را چه فرموده است؟
\v 4 گفتند، موسی اجازه داد که طلاق نامه بنویسند و رها کنند.
\v 5 عیسی در جواب ایشان گفت، به‌سبب سنگدلی شما این حکم را برای شما نوشت.
\v 6 امّا از ابتدای خلقت، خدا ایشان را مرد و زن آفرید.
\v 7 از آن جهت باید مرد پدر و مادر خود را ترک کرده، با زن خویش بپیوندد،
\v 8 و این دو یک تن خواهند بود چنانکه از آن پس دو نیستند بلکه یک جسم.
\v 9 پس آنچه خدا پیوست، انسان آن را جدا نکند.
\v 10 و در خانه باز شاگردانش همین را از وی سؤال نمودند.
\v 11 بدیشان گفت، هر که زن خود را طلاق دهد و دیگری را ازدواج کند، بر حقّ وی زنا کرده باشد.
\v 12 و اگر زن از شوهر خود جدا شود و زن دیگری گردد، مرتکب زنا شود.
\v 13 و بچه‌های کوچک را نزد او آوردند تا ایشان را لمس نماید؛ امّا شاگردان آورندگان را منع کردند.
\v 14 چون عیسی این را دید، خشمگین شده، بدیشان گفت، بگذارید که بچه‌های کوچک نزد من آیند و ایشان را مانع نشوید، زیرا ملکوت خدا از امثال اینها است.
\v 15 هرآینه به شما می‌گویم هر که ملکوت خدا را مثل بچهٔ کوچک قبول نکند، بدان داخل نشود.
\v 16 پس ایشان را در آغوش کشید و دست بر ایشان نهاده، برکت داد.
\v 17 چون به راه می‌رفت، شخصی دوان‌دوان آمده، پیش او زانو زده، سؤال نمود که ای استاد نیکو چه کنم تا وارث حیات جاودانی شوم؟
\v 18 عیسی بدو گفت، چرا مرا نیکو گفتی و حال آنکه کسی نیکو نیست جز خدا فقط؟
\v 19 احکام را می‌دانی، زنا مکن، قتل مکن، دزدی مکن، شهادت دروغ مده، فریبکاری مکن، پدر و مادر خود را حرمت دار.
\v 20 او در جواب وی گفت، ای استاد، این همه را از کودکی نگاه داشتم.
\v 21 عیسی به وی نگریسته، او را محبّت نمود و گفت، تو را یک چیز کم است، برو و آنچه داری بفروش و به فقرا بده که در آسمان گنجی خواهی یافت و بیا صلیب را برداشته، مرا پیروی کن.
\v 22 امّا او از این سخن غمگین و غمگین گشته، روانه گردید زیرا دارایی بسیار داشت.
\v 23 آنگاه عیسی گرداگرد خود نگریسته، به شاگردان خود گفت، چه دشوار است که توانگران داخل ملکوت خدا شوند.
\v 24 چون شاگردانش از سخنان او در حیرت افتادند، امّا عیسی پاسخ داده، بدیشان گفت، ای فرزندان، چه دشوار است برای آنانی که به ثروت توکّل دارند به ملکوت خدا داخل شوند!
\v 25 آسانتر است که شتری به سوراخ سوزن درآید از اینکه شخصی ثروتمند به ملکوت خدا داخل شود!
\v 26 ایشان بی‌اندازه متحیّر گشته، با یکدیگر می‌گفتند، پس که می‌تواند نجات یابد؟
\v 27 عیسی به ایشان نظر کرده، گفت، نزد انسان غیر ممکن است امّا نزد خدا نیست زیرا که همه چیز نزد خدا ممکن است.
\v 28 آنگاه پِطرُس آغاز نموده به او گفت، اینک ما همه چیز را ترک کرده، تو را پیروی کرده‌ایم.
\v 29 عیسی جواب فرمود، هرآینه به شما می‌گویم کسی نیست که خانه یا برادران یا خواهران یا پدر یا مادر یا زن یا فرزندان یا املاک را بجهت من و انجیل ترک کند،
\v 30 جز اینکه اکنون در این زمان صد چندان یابد از خانه‌ها و برادران و خواهران و مادران و فرزندان و املاک با آزارها، و در عالم آینده حیات جاودانی را.
\v 31 امّا بسیاری اوّلین که آخرین می‌گردند و آخرین اوّلین.
\v 32 و چون در راه به‌سوی اورشلیم می‌رفتند و عیسی در جلو ایشان راه می‌رفت، در حیرت افتادند و چون از پی او می‌رفتند، ترس بر ایشان مستولی شد. آنگاه آن دوازده را باز به کنار کشیده، شروع کرد به اطّلاع دادن به ایشان از آنچه بر وی وارد می‌شد،
\v 33 که اینک به اورشلیم می‌رویم و پسر انسان به دست رؤسای کاهنان و کاتبان تسلیم شود و بر وی حکم قتل دهند و او را به امّت‌ها سپارند،
\v 34 و او را مسخره کرده، تازیانه‌اش زنند و آب دهان بر وی افکنده، او را خواهند کشت و روز سوم خواهد برخاست.
\v 35 آنگاه یعقوب و یوحنّا دو پسر زِبِدی نزد وی آمده، گفتند، ای استاد، می‌خواهیم آنچه از تو سؤال کنیم برای ما انجام دهی.
\v 36 ایشان را گفت، چه می‌خواهید برای شما بکنم؟
\v 37 گفتند، به ما عطا فرما که یکی به طرف راست و دیگری بر چپ تو در جلال تو بنشینیم.
\v 38 عیسی ایشان را گفت، نمی‌فهمید آنچه می‌خواهید. آیا می‌توانید آن پیاله‌ای را که من می‌نوشم، بنوشید و تعمیدی را که من می‌پذیرم، بپذیرید؟
\v 39 به وی گفتند، می‌توانیم. عیسی بدیشان گفت، پیاله‌ای را که من می‌نوشم خواهید نوشید و تعمیدی را که من می‌پذیرم خواهید پذیرفت.
\v 40 امّا نشستن به دست راست و چپ من از آنِ من نیست که بدهم جز آنانی را که از بهر ایشان آماده شده است.
\v 41 و آن ده نفر چون شنیدند بر یعقوب و یوحنّا خشم گرفتند.
\v 42 عیسی ایشان را خوانده، به ایشان گفت، می‌دانید آنانی که حاکمان امّتها شمرده می‌شوند بر ایشان ریاست می‌کنند و بزرگانشان بر ایشان مسلّطند.
\v 43 امّا در میان شما چنین نخواهد بود، بلکه هر که خواهد در میان شما بزرگ شود، خادم شما باشد.
\v 44 و هر که خواهد مقدّم بر شما شود، غلام همه باشد.
\v 45 زیرا که پسر انسان نیز نیامده تا خدمت شود بلکه تا خدمت کند و تا جان خود را فدای بسیاری کند.
\v 46 و وارد اَرِیحا شدند. و وقتی که او با شاگردان خود و جمعیتی بسیار از اَرِیحا بیرون می‌رفت، بارتیمائوسِ کور، پسر تیماؤس بر کناره راه نشسته، گدایی می‌کرد.
\v 47 چون شنید که عیسی ناصری است، شروع به فریاد زدن کرد و گفت، ای عیسی پسر داوود بر من ترحّم کن.
\v 48 و چندان که بسیاری او را نهیب می‌دادند که خاموش شود، زیادتر فریاد برمی‌آورد که، ای پسر داوود بر من ترحّم فرما.
\v 49 پس عیسی ایستاده، فرمود تا او را بخوانند. آنگاه آن کور را خوانده، بدو گفتند، قوی دل باش. برخیز که تو را می‌خواند.
\v 50 و بلافاصله ردای خود را دور انداخته، بر پا جست و نزد عیسی آمد.
\v 51 عیسی به وی پاسخ داده، گفت، چه می‌خواهی که من برایت بکنم؟ کور بدو گفت، ای استاد، آنکه بینایی یابم.
\v 52 عیسی بدو گفت، برو که ایمانت تو را شفا داده است. و بلافاصله بینا گشته، از پی عیسی در راه روانه شد.
