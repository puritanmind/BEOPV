\c 14
\p
\v 1 و بعد از دو روز، عید فِصَح و فَطیر بود که رؤسای کاهنان و کاتبان مراقب بودند که به چه حیله او را دستگیر کرده، به قتل رسانند.
\v 2 امّا می‌گفتند، نه در عید مبادا در قوم اغتشاشی پدید آید.
\v 3 و هنگامی که او در بیت‌عَنْیا در خانه شَمعون جذامی به غذا نشسته بود، زنی با شیشه‌ای از عطر گرانبها از سنبل خالص آمده، شیشه را شکسته، بر سر وی ریخت.
\v 4 و بعضی در خود خشمگین شده، گفتند: چرا این عطر چنین تلف شد؟
\v 5 زیرا ممکن بود این عطر بیش از سیصد دینار فروخته، به فقرا داده شود. و آن زن را سرزنش نمودند.
\v 6 امّا عیسی گفت: او را واگذارید! از برای چه او را می‌رنجانید؟ زیرا که با من کاری نیکو کرده است،
\v 7 زیرا که فقرا را همیشه با خود دارید و هرگاه بخواهید می‌توانید با ایشان احسان کنید، امّا مرا با خود دائما ندارید.
\v 8 آنچه در توانش بود کرد، زیرا که بدن مرا بجهت دفن، پیشاپیش تدهین کرد.
\v 9 هرآینه به شما می‌گویم در هر جایی از تمام عالم که به این انجیل موعظه شود، آنچه این زن کرد نیز بجهت یادگاری وی گفته خواهد شد.
\v 10 پس یهودای اِسْخَریوطی که یکی از آن دوازده بود، به نزد رؤسای کهنان رفت تا او را بدیشان تسلیم کند.
\v 11 ایشان سخن او را شنیده، شاد شدند و بدو وعده دادند که پول بدو بدهند. و او در صدد فرصت مناسب برای گرفتاری وی برآمد.
\v 12 و روز اوّل از عید فَطیر که در آن فِصَح را ذبح می‌کردند، شاگردانش به وی گفتند: کجا می‌خواهی برویم تدارک بینیم تا فِصَح را بخوری؟
\v 13 پس دو نفر از شاگردان خود را فرستاده، بدیشان گفت: به شهر بروید و شخصی با سبوی آب به شما خواهد برخورد. از پی وی بروید،
\v 14 و به هر جایی که درآید صاحب خانه را گویید، اُستاد می‌گوید مهمانخانه کجا است تا فِصَح را با شاگردان خود آنجا صرف کنم؟
\v 15 و او بالاخانه بزرگ مفروش و آماده به شما نشان می‌دهد. آنجا از بهر ما تدارک بینید.
\v 16 شاگردانش روانه شدند و به شهر رفته، چنانکه او فرموده بود، یافتند و فِصَح را آماده ساختند.
\v 17 شامگاهان با آن دوازده آمد.
\v 18 و چون نشسته غذا می‌خوردند، عیسی گفت: هرآینه به شما می‌گویم که، یکی از شما که با من غذا می‌خورد، مرا تسلیم خواهد کرد.
\v 19 ایشان غمگین گشته، یک‌یک به او گفتند که، آیا من آنم؟‌ و دیگری که، آیا من هستم؟
\v 20 او در جواب ایشان گفت: یکی از دوازده که با من دست در قاب فرو برد!
\v 21 به درستی که پسر انسان بطوری که دربارهٔ او مکتوب است، خواهد رفت. امّا وای بر آن کسی که پسر انسان به واسطهٔ او تسلیم شود. او را بهتر می‌بود که متولد نمی‌شد.
\v 22 و چون غذا می‌خوردند، عیسی نان را گرفته، برکت داد و پاره کرده، بدیشان داد و گفت: بگیرید و بخورید که این بدن من است.
\v 23 و پیاله‌ای گرفته، شکر نمود و به ایشان داد و همه از آن نوشیدند
\v 24 و بدیشان گفت: این است خون من از عهد جدید که در راه بسیاری ریخته می‌شود.
\v 25 هرآینه به شما می‌گویم بعد از این از ثمرهٔ مو نخواهم نوشید تا آن روزی که در ملکوت خدا آن را تازه بنوشم.
\v 26 و بعد از خواندن سرودی، به‌سوی کوه زیتون بیرون رفتند.
\v 27 عیسی ایشان را گفت: همانا همهٔ شما امشب در من لغزش خورید، زیرا مکتوب است شبان را می‌زنم و گوسفندان پراکنده خواهند شد.
\v 28 امّا بعد از برخاستنم، پیش از شما به جلیل خواهم رفت.
\v 29 پِطرُس به وی گفت: هرگاه همه لغزش خورند، من هرگز نخورم.
\v 30 عیسی به وی گفت: هرآینه به تو می‌گویم که امروز در همین شب، قبل از آنکه خروس دو مرتبه بانگ زند، تو سه مرتبه مرا انکار خواهی نمود.
\v 31 امّا او به تأکید زیادتر می‌گفت، هرگاه لازم باشد با تو بمیرم، تو را هرگز انکار نکنم. و دیگران نیز همچنان گفتند.
\v 32 و چون به مکانی که جِتْسیمانی نام داشت رسیدند، به شاگردان خود گفت: در اینجا بنشینید تا دعا کنم.
\v 33 و پِطرُس و یعقوب و یوحنّا را همراه برداشته، مضطرب و دلتنگ گردید
\v 34 و بدیشان گفت: جان من از غم، نزدیک بر مرگ شد. اینجا بمانید و بیدار باشید.
\v 35 و قدری پیشتر رفته، به روی بر زمین افتاد و دعا کرد تا اگر ممکن باشد آن ساعت از او بگذرد.
\v 36 پس گفت: یا اَبّا پدر، همه چیز نزد تو ممکن است. این جام را از من بگذران، امّا نه به خواهش من بلکه به ارادهٔ تو.
\v 37 پس چون آمد، ایشان را در خواب دیده، پِطرُس را گفت: ای شَمعون، در خواب هستی؟ آیا نمی‌توانستی یک ساعت بیدار باشی؟
\v 38 بیدار باشید و دعا کنید تا در آزمایش نیفتید. روح در واقع آماده است امّا جسم ناتوان.
\v 39 و باز رفته، به همان کلام دعا نمود.
\v 40 و نیز برگشته، ایشان را در خواب یافت زیرا که چشمان ایشان سنگین شده بود و ندانستند چه جوابی به او بدهند.
\v 41 و مرتبهٔ سوم آمده، بدیشان گفت: مابقی را بخوابید و استراحت کنید. کافی است! ساعت رسیده است. اینک پسر انسان به دستهای گناهکاران تسلیم می‌شود.
\v 42 برخیزید برویم که اکنون تسلیم‌کنندهٔ من نزدیک شد.
\v 43 بلافاصله وقتی که او هنوز سخن می‌گفت، یهودا که یکی از آن دوازده بود، با گروهی بسیار با شمشیرها و چوبها از جانب رؤسای کهنان و کاتبان و مشایخ آمدند.
\v 44 و تسلیم‌کنندهٔ او بدیشان نشانی داده، گفته بود، هر که را ببوسم، همان است. او را بگیرید و با حفاظت ببرید.
\v 45 و به محض رسیدن، نزد وی آمده، گفت: استاد، استاد! و وی را بوسید.
\v 46 ناگاه دستهای خود را بر وی گذاشته، گرفتندش.
\v 47 و یکی از حاضرین شمشیر خود را کشیده، بر خدمتکار کاهن اعظم زده، گوشش را ببرید.
\v 48 عیسی روی بدیشان کرده، گفت: گویا بر دزد با شمشیرها و چوبها بجهت گرفتن من بیرون آمدید!
\v 49 هر روز در نزد شما در معبد تعلیم می‌دادم و مرا نگرفتید. امّا لازم است که کتب کامل گردد.
\v 50 آنگاه همه او را واگذارده بگریختند.
\v 51 و یک جوانی با پارچهٔ کتانی بر بدن برهنه خود پیچیده، از پی او روانه شد. چون جوانان او را گرفتند،
\v 52 پارچهٔ کتانی را گذارده، برهنه از دست ایشان گریخت.
\v 53 و عیسی را نزد کاهن اعظم بردند و همهٔ رؤسای کاهنان و مشایخ و کاتبان بر او جمع گردیدند.
\v 54 و پِطرُس از دور در عقب او می‌آمد تابه خانه کاهن اعظم درآمده، با ملازمان بنشست و نزدیک آتش خود را گرم می‌نمود.
\v 55 و رؤسای کهنان و همهٔ اهل شورا در جستجوی شهادت بر عیسی بودند تا او را بکشند و هیچ نیافتند،
\v 56 زیرا که هرچند بسیاری بر وی شهادت دروغ می‌دادند، امّا شهادت‌های ایشان شبیه هم نبودند.
\v 57 و بعضی برخاسته شهادت دروغ داده، گفتند،
\v 58 ما شنیدیم که او می‌گفت، من این معبدِ ساخته شده به دست را خراب می‌کنم و در سه روز، دیگری را که به دست ساخته نشده، بنا می‌کنم.
\v 59 و در این هم باز شهادت‌های ایشان موافق نشد.
\v 60 پس کاهن اعظم از آن میان برخاسته، از عیسی پرسیده، گفت: هیچ جواب نمی‌دهی؟ چه چیز است که اینها علیه تو شهادت می‌دهند؟
\v 61 امّا او ساکت مانده، هیچ جواب نداد. باز کاهن اعظم از او سؤال نموده، گفت: آیا تو مسیح پسر خدای متبارک هستی؟
\v 62 عیسی گفت: من هستم؛ و پسر انسان را خواهید دید که برطرف راست قدرت نشسته، در ابرهای آسمان می‌آید.
\v 63 آنگاه کاهن اعظم جامهٔ خود را چاک زده، گفت: دیگر چه نیاز به شاهدان داریم؟
\v 64 کفر او را شنیدید! چه مصلحت می‌دانید؟ پس همه بر او حکم کردند که مستوجب قتل است.
\v 65 و بعضی شروع نمودند به آب دهان بر وی انداختن و روی او را پوشانیده، او را می‌زدند و می‌گفتند: نبوّت کن. و ملازمان او را می‌زدند.
\v 66 و در وقتی که پِطرُس در ایوان پایین بود،یکی از کنیزان کاهن اعظم آمد
\v 67 و پِطرُس را چون دید که خود را گرم می‌کند، بر او نگریسته، گفت: تو نیز با عیسی ناصری بودی؟
\v 68 او انکار نموده، گفت: نمی‌دانم و نمی‌فهمم که تو چه می‌گویی! و چون بیرون به دهلیز خانه رفت، ناگاه خروس بانگ زد.
\v 69 و بار دیگر آن کنیزک او را دیده، به حاضرین گفتن گرفت که این شخص از آنها است!
\v 70 او باز انکار کرد. و بعد از زمانی حاضرین بار دیگر به پِطرُس گفتند: در حقیقت تو از آنها می‌باشی زیرا که جلیلی نیز هستی و لهجهٔ تو چنان است.
\v 71 پس به لعن کردن و قسم خوردن شروع نمود که آن شخص را که می‌گویید نمی‌شناسم.
\v 72 ناگاه خروس بار دوم بانگ زد. پس پِطرُس را به‌خاطر آمد آنچه عیسی بدو گفته بود که قبل از آنکه خروس دو مرتبه بانگ زند، سه مرتبه مرا انکار خواهی نمود. و چون این را به‌خاطر آورد، بگریست.