\c 5
\p
\v 1 پس به آن کناره دریا تا به سرزمین جَدَریان آمدند.
\v 2 و چون از کشتی بیرون آمد، بلافاصله شخصی که روحی پلید داشت از مقبره‌ها بیرون شده، بدو برخورد.
\v 3 که در مقبره‌ها ساکن می‌بود و هیچ‌کس نه حتی به زنجیرها نمی‌توانست او را ببندد،
\v 4 زیرا که بارها او را به پابند‌ها و زنجیرها بسته بودند و زنجیرها را گسیخته و پابند‌ها را شکسته بود و هیچ‌کس نمی‌توانست او را رام نماید،
\v 5 و پیوسته شب و روز در کوه‌ها و قبرها فریاد می‌زد و خود را به سنگها مجروح می‌ساخت.
\v 6 چون عیسی را از دور دید، دوان دوان آمده، او را پرستش کرد،
\v 7 و به صدای بلند فریاد زده، گفت: ای عیسی، پسر خدای تعالی، مرا با تو چه کار است؟ تو را به خدا قسم می‌دهم که مرا عذاب ندهی.
\v 8 زیرا بدو گفته بود، ای روح پلید از این شخص بیرون بیا!
\v 9 پس از او پرسید، اسم تو چیست؟ به وی گفت: نام من لِژیون است زیرا که بسیاریم.
\v 10 پس بدو التماس بسیار نمود که ایشان را از آن سرزمین بیرون نکند.
\v 11 و در حوالی آن کوه‌ها، گلهٔ بزرگی از خوک می‌چرید.
\v 12 و همه دیوها از وی خواهش نموده، گفتند: ما را به خوک‌ها بفرست تا در آنها داخل شویم.
\v 13 فوراً عیسی ایشان را اجازه داد. پس آن ارواح خبیث بیرون شده، به خوک‌ها داخل گشتند و آن گله از بلندی به دریا جست و قریب بدو هزار بودند که در آب خفه شدند.
\v 14 و خوک‌بانان فرار کرده، در شهر و مزرعه‌ها خبر می‌دادند و مردم بجهت دیدن آن ماجرا بیرون شتافتند.
\v 15 و چون نزد عیسی رسیده، آن دیوزده را که لِژیون داشته بود دیدند که نشسته و لباس پوشیده و عاقل گشته است، ترسیدند.
\v 16 و آنانی که دیده بودند، سرگذشت دیوزده و خوک‌ها را بدیشان بازگفتند.
\v 17 پس شروع به التماس نمودند که از ناحیهٔ ایشان روانه شود.
\v 18 و چون به کشتی سوار شد، آنکه دیوانه بود از وی استدعا نمود که با وی باشد.
\v 19 امّا عیسی وی را اجازه نداد بلکه بدو گفت: به خانه نزد خویشان خود برو و ایشان را خبر ده از آنچه خداوند با تو کرده است و چگونه به تو رحم نموده است.
\v 20 پس روانه شده، در دِکاپولیس به آنچه عیسی با وی کرده، موعظه کردن آغاز نمود که همهٔ مردم متعجّب شدند.
\v 21 و چون عیسی باز به آنطرف، در کشتی عبور نمود، مردم بسیار بر وی جمع گشتند و بر کناره دریا بود.
\v 22 که ناگاه یکی از رؤسای کنیسه، یایرس نام آمد و چون او را دید بر پاهایش افتاده،
\v 23 بدو التماس بسیار نموده، گفت: نَفَس دختر کوچکم به آخر رسیده. بیا و بر او دست گذار تا شفا یافته، زنده مانَد.
\v 24 پس با او روانه شده، جمعیت بسیاری نیز از پی او افتاده، بر وی ازدحام می‌نمودند.
\v 25 آنگاه زنی که مدّت دوازده سال به خونریزی مبتلا می‌بود،
\v 26 و سختی بسیار از طبیبان متعدّد دیده و آنچه داشت صرف نموده، فایده‌ای نیافت بلکه بدتر می‌شد،
\v 27 چون خبر عیسی را شنید، میان آن گروه از پی وی آمده، ردای او را لمس نمود،
\v 28 زیرا گفته بود، اگر لباس وی را هم لمس کنم، هرآینه شفا یابم.
\v 29 بلافاصله چشمه خون او خشک شده، در تن خود فهمید که از آن بلا شفا یافته است.
\v 30 بلافاصله عیسی از خود دانست که نیرویی از او صادر گشته. پس در آن جماعت روی برگردانیده، گفت: کیست که لباس مرا لمس نمود؟
\v 31 شاگردانش بدو گفتند: می‌بینی که مردم بر تو ازدحام می‌نمایند! و می‌گویی کیست که مرا لمس نمود؟!
\v 32 پس به اطراف خود می‌نگریست تا آن زن را که این کار کرده، ببیند.
\v 33 آن زن چون دانست که به وی چه واقع شده، ترسان و لرزان آمد و نزد او به روی در افتاده، حقیقت امر را به تمامی به وی باز گفت.
\v 34 او به وی گفت: ای دختر، ایمانت تو را شفا داده است. به سلامتی برو و از بلای خویش رستگار باش.
\v 35 او هنوز سخن می‌گفت که بعضی از خانه رئیس کنیسه آمده، گفتند: دخترت فوت شده؛ دیگر برای چه استاد را زحمت می‌دهی؟
\v 36 عیسی همینکه سخنی را که گفته بودند شنید، به رئیس کنیسه گفت: مترس، فقط ایمان بیاور!
\v 37 و جز پِطرُس و یعقوب و یوحنّا برادر یعقوب، هیچ کس را اجازه نداد که از پی او بیایند.
\v 38 پس چون به خانه رئیس کنیسه رسیدند، جمعی شوریده دید که گریه و نوحه بسیار می‌نمودند.
\v 39 پس داخل شده، بدیشان گفت: چرا غوغا و گریه می‌کنید؟ دختر نمرده بلکه در خواب است.
\v 40 ایشان بر وی با تمسخر خندیدند. امّا او همه را بیرون کرده، پدر و مادر دختر را با رفیقان خویش برداشته، به جایی که دختر خوابیده بود، داخل شد.
\v 41 پس دست دختر را گرفته، به وی گفت: طَلیتا قومی. که معنی آن این است، ای دختر، تو را می‌گویم برخیز.
\v 42 و بلافاصله دختر برخاسته، راه رفت زیرا که دوازده ساله بود. ایشان بی‌نهایت متعجّب شدند.
\v 43 پس ایشان را به تاکید بسیار فرمود، کسی از این امر مطلع نشود. و گفت تا چیزی بدو دهند تا بخورد.