\c 12
\p
\v 1 پس به مَثَل‌ها به ایشان آغاز سخن نمود که، شخصی تاکستانی غَرْس نموده، حصاری گردش کشید و جایی برای خمرهٔ شراب سازی کَند و برجی بنا کرده، آن را به دهقانان سپرد و سفر کرد.
\v 2 و در موسم آن، نوکری نزد دهقانان فرستاد تا از میوه تاکستان از دهقانان بگیرد.
\v 3 امّا ایشان او را گرفته، زدند و تهی‌دست روانه نمودند.
\v 4 باز نوکری دیگر نزد ایشان روانه نمود. و به او سنگ زده، سر او را شکستند و بی‌حرمت کرده، برگردانیدندش.
\v 5 پس یک نفر دیگر فرستاده، او را نیز کشتند و بسیاری دیگران را که بعضی را زدند و بعضی را به قتل رسانیدند.
\v 6 و بالاخره یک پسر محبوب خود را باقی داشت. او را نزد ایشان فرستاده، گفت: پسر مرا حرمت خواهند داشت.
\v 7 امّا دهقانان با خود گفتند: این وارث است؛ بیایید او را بکشیم تا میراث از آن ما گردد.
\v 8 پس او را گرفته، کشتند و او را بیرون از تاکستان افکندند.
\v 9 پس صاحب تاکستان چه خواهد کرد؟ او خواهد آمد و آن باغبانان را هلاک ساخته، باغ را به دیگران خواهد سپرد.
\v 10 آیا این نوشته را نخوانده‌اید، سنگی که معمارانش رّد کردند، همان سر زاویه گردید؟
\v 11 این از جانب خداوند شد و در نظر ما عجیب است.
\v 12 آنگاه خواستند او را گرفتار سازند، امّا از مردم می‌ترسیدند، زیرا می‌دانستند که این مثل را برای ایشان آورد. پس او را واگذارده، رفتند.
\v 13 و چند نفر از فریسیان و هیرودیان را نزد وی فرستادند تا او را به سخنی به دام آورند.
\v 14 ایشان آمده، بدو گفتند: ای استاد، ما می‌دانیم که تو راستگو هستی و از کسی باک نداری، چون که به ظاهر مردم نمی‌نگری بلکه طریق خدا را به راستی تعلیم می‌نمایی. خراج دادن به قیصر جایز است یا نه؟ بدهیم یا ندهیم؟
\v 15 امّا او ریاکاری ایشان را درک کرده، بدیشان گفت: چرا مرا امتحان می‌کنید؟ دیناری نزد من آرید تا آن را ببینم.
\v 16 چون آن را حاضر کردند، بدیشان گفت: این صورت و رقم از آنِ کیست؟ به وی گفتند: از آن قیصر.
\v 17 عیسی در جواب ایشان گفت: آنچه از قیصر است، به قیصر رّد کنید و آنچه از خداست، به خدا. و از او متعجّب شدند.
\v 18 و صدّوقیان که منکر قیامت هستند نزد وی آمده، از او سؤال نموده، گفتند،
\v 19 ای استاد، موسی به ما نوشت که هرگاه برادر کسی بمیرد و زنی بازگذاشته، اولادی نداشته باشد، برادرش زن او را بگیرد تا از بهر برادر خود نسلی پرورش دهد.
\v 20 پس هفت برادر بودند که نخستین، زنی گرفته، مرد و اولادی نگذاشت.
\v 21 پس دومی او را گرفته و مرد، و او هم اولادی نگذاشت و همچنین سومی.
\v 22 تا آنکه آن هفت او را گرفتند و اولادی نگذاشتند و بعد از همه، زن فوت شد.
\v 23 پس در قیامت چون برخیزند، زن کدام یک از ایشان خواهد بود از آنجهت که هر هفت، او را به زنی گرفته بودند؟
\v 24 عیسی در جواب ایشان گفت: آیا گمراه نیستید از آنرو که کتب و قدرت خدا را نمی‌دانید؟
\v 25 زیرا هنگامی که از مردگان برخیزند، نه ازدواج می‌کنند و نه مزدوج می‌گردند، بلکه مانند فرشتگانِ در آسمان می‌باشند.
\v 26 امّا دربارهٔ مردگان که برمی‌خیزند، در کتاب موسی نخوانده‌اید چگونه در بوته خدا او را خطاب کرده، گفت که، منم خدای ابراهیم و خدای اسحاق و خدای یعقوب.
\v 27 و او خدای مردگان نیست بلکه خدای زندگان است. پس شما بسیار گمراه شده‌اید.
\v 28 و یکی از کاتبان، چون مباحثهٔ ایشان را شنیده، دید که ایشان را جواب نیکو داد، پیش آمده، از او پرسید که اوّلین همه احکام کدام است؟
\v 29 عیسی او را جواب داد که، اوّلین همهٔ احکام این است که، بشنو ای اسرائیل، خداوند خدای ما خداوند یکتا است:
\v 30 و خداوند خدای خود را به تمامی دل و تمامی جان و تمامی فکر و تمامی قوّت خود محبّت نما، که اوّلین از احکام این است.
\v 31 و دوم مثل اوّلین است که، همسایه خود را چون خود محبّت نما. بزرگتر از این دو، حکمی نیست.
\v 32 کاتب به وی گفت: آفرین ای استاد، نیکو گفتی، زیرا خدا یکتا است و غیر او دیگری نیست،
\v 33 و او را به تمامی دل و تمامی فهم و تمامی جان و تمامی قوّت محبّت نمودن و همسایه خود را مثل خود محبّت نمودن، از همهٔ قربانی‌های سوختنی و هدایا برتر است.
\v 34 چون عیسی دید که عاقلانه جواب داد، به وی گفت: از ملکوت خدا دور نیستی. و بعد از آن، هیچ‌کس جرأت نکرد که از او سؤالی کند.
\v 35 و هنگامی که عیسی در معبد تعلیم می‌داد، پاسخ داده، گفت: چگونه کاتبان می‌گویند که مسیح پسر داوود است؟
\v 36 و حال آنکه خود داوود در روح‌القدس می‌گوید که خداوند به خداوند من گفت: برطرف راست من بنشین تا دشمنان تو را کرسی زیر پای تو سازم؟
\v 37 خودِ داوود او را خداوند می‌خواند؛ پس چگونه او را پسر می‌باشد؟ و انبوه جمعیت کلام او را به خشنودی می‌شنیدند.
\v 38 پس در تعلیم خود گفت: از کاتبان احتیاط کنید که راه رفتن در لباس دراز و تعظیم‌های در بازارها
\v 39 و کرسی‌های اوّل در کنیسه‌ها و جایهای صدر در ضیافت‌ها را دوست می‌دارند.
\v 40 اینان که خانه‌های بیوه‌زنان را می‌بلعند و دعا را به ریا طول می‌دهند، عقوبت شدیدتر خواهند یافت.
\v 41 و عیسی در مقابل خزانه نشسته، نظاره می‌کرد که مردم به چه وضع پول به خزانه می‌اندازند؛ و بسیاری از ثروتمندان، بسیار می‌انداختند.
\v 42 آنگاه بیوه زنی فقیر آمده، دو سکّه که یک ربع باشد انداخت.
\v 43 پس شاگردان خود را پیش خوانده، به ایشان گفت: هرآینه به شما می‌گویم این بیوه زن فقیر از همه آنانی که در خزانه انداختند، بیشتر داد.
\v 44 زیرا که همهٔ ایشان از فزونی خود دادند، امّا این زن از ناچیزی خود، آنچه داشت انداخت، یعنی تمام زنگانی خود را.