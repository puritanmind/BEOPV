\c 8
\p
\v 1 و در آن ایّام باز جمعیّت، بسیار شده و خوراکی نداشتند. عیسی شاگردان خود را پیش طلبیده، به ایشان گفت:
\v 2 بر این گروه دلم می‌سوزد زیرا الآن سه روز است که با من می‌باشند و هیچ خوراک ندارند.
\v 3 و هرگاه ایشان را گرسنه به خانه‌های خود برگردانم، هرآینه در راه ضعف کنند، زیرا که بعضی از ایشان از راه دور آمده‌اند.
\v 4 شاگردانش وی را جواب دادند، از کجا کسی می‌تواند اینها را در این صحرا از نان سیر گرداند؟
\v 5 از ایشان پرسید، چند نان دارید؟ گفتند: هفت.
\v 6 پس جماعت را فرمود تا بر زمین بنشینند؛ و آن هفت نان را گرفته، شکر نمود و پاره کرده، به شاگردان خود داد تا پیش مردم گذارند. پس نزد آن گروه بگذارند.
\v 7 و چند ماهی کوچک نیز داشتند. آنها را نیز برکت داده، فرمود تا پیش ایشان نهند.
\v 8 پس خورده، سیر شدند و هفت زنبیل پر از پاره‌های باقی‌مانده برداشتند.
\v 9 و تعداد خورندگان قریب به چهار هزار بود. پس ایشان را مرخّص فرمود.
\v 10 و بی‌درنگ با شاگردان به کشتی سوار شده، به نواحی دَلمانوتَه آمد.
\v 11 و فریسیان بیرون آمده، با وی شروع به مباحثه کردند. و از راه امتحان آیتی آسمانی از او خواستند.
\v 12 او از دل آهی کشیده، گفت: از برای چه این نسل آیتی می‌خواهند؟ هرآینه به شما می‌گویم آیتی بدین نسل عطا نخواهد شد.
\v 13 پس ایشان را گذارد و باز به کشتی سوار شده، به کنارهٔ دیگر عبور نمود.
\v 14 و فراموش کردند که نان بردارند و با خود در کشتی جز یک نان .
\v 15 آنگاه ایشان را قدغن فرمود که با خبر باشید و از خمیرمایه فریسیان و خمیرمایه هیرودیس احتیاط کنید!
\v 16 ایشان با خود اندیشیده، گفتند: برای این [است] که نان نداریم.
\v 17 عیسی دریافته، بدیشان گفت: چرا فکر می‌کنید از آنجهت که نان ندارید؟ آیا هنوز نفهمیده و درک نکرده‌اید و تا حال دل شما سخت است؟
\v 18 آیا چشم داشته نمی‌بینید و گوش داشته نمی‌شنوید و به یاد ندارید؟
\v 19 وقتی که پنج نان را برای پنج هزار نفر پاره کردم، چند سبد پر از پاره‌ها برداشتید؟ بدو گفتند: دوازده.
\v 20 و وقتی که هفت نان را بجهت چهار هزار نفر؛ پس چند زنبیل پر از ریزه‌ها برداشتید؟ گفتندش، هفت.
\v 21 پس بدیشان گفت: چرا نمی‌فهمید؟
\v 22 چون به بیت‌صِیْدا آمد، شخصی کور را نزد او آوردند و التماس نمودند که او را لمس نماید.
\v 23 پس دست آن کور را گرفته، او را از دهکده بیرون برد و آب دهان بر چشمان او افکنده، و دست بر او گذارده از او پرسید که چیزی می‌بینی؟
\v 24 او بالا نگریسته، گفت: مردمان را قدم‌زنان، چون درختها می‌بینم.
\v 25 پس بار دیگر دستهای خود را بر چشمان او گذارده، او را فرمود تا بالا نگریست و سالم گشته، همه چیز را به خوبی دید
\v 26 پس او را به خانه‌اش فرستاده، گفت: داخل ده مشو و هیچ کس را در آن جا خبر مده.
\v 27 و عیسی با شاگردان خود به دهات قیصریّه فیلیپُس رفت. و در راه از شاگردانش پرسیده، گفت که، مردم مرا چه کسی می‌گویند؟
\v 28 ایشان جواب دادند که یحییٰ تعمیددهنده و بعضی اِلیاس و بعضی یکی از انبیا.
\v 29 او از ایشان پرسید، شما مرا که می‌دانید؟ پِطرُس در جواب او گفت: تو مسیح هستی.
\v 30 پس ایشان را فرمود که هیچ‌کس را از او خبر ندهند.
\v 31 آنگاه ایشان را تعلیم دادن آغاز کرد که لازم است پسر انسان بسیار زحمت کشد و از مشایخ و رؤسای کاهنان و کاتبان رّد شود و کشته شده، بعد از سه روز برخیزد.
\v 32 و چون این کلام را آشکارا گفت: پِطرُس او را گرفته، شروع به منع کردن نمود.
\v 33 امّا او برگشته، به شاگردان خود نگریسته، پِطرُس را نهیب داد و گفت: ای شیطان از من دور شو، زیرا امور الهی را اندیشه نمی‌کنی، بلکه چیزهای انسانی را.
\v 34 پس مردم را با شاگردان خود خوانده، گفت: هر که بخواهد از پی من بیاید، خویشتن را انکار کند و صلیب خود را برداشته، مرا پیروی نماید.
\v 35 زیرا هر که بخواهد جان خود را نجات دهد، آن را هلاک سازد؛ و هر که جان خود را بجهت من و انجیل بر باد دهد آن را نجات دهد.
\v 36 زیرا که شخص را چه سود دارد هر گاه تمام دنیا را ببرد و جان خود را ببازد؟
\v 37 یا آنکه آدمی چه چیز را به عوض جان خود بدهد؟
\v 38 زیرا هر که در این نسل زناکار و خطاکار از من و سخنان من شرمنده شود، پسر انسان نیز وقتی که با فرشتگان مقدّس در جلال پدر خویش آید، از او شرمنده خواهد گردید.