\c 13
\p
\v 1 و چون او از معبد بیرون می‌رفت، یکی از شاگردانش بدو گفت، ای استاد ملاحظه فرما چه نوع سنگها و چه بناهایی است!
\v 2 عیسی در جواب وی گفت، آیا این بناهای عظیم را می‌بینی؟ بدان که سنگی بر سنگی گذارده نخواهد شد، مگر آنکه به زیر افکنده شود!
\v 3 و چون او بر کوه زیتون، مقابل معبد نشسته بود، پِطرُس و یعقوب و یوحنّا و آندریاس در خلوت از وی پرسیدند،
\v 4 ما را خبر بده که این امور کی واقع می‌شود و علامت نزدیک شدن این امور چیست؟
\v 5 آنگاه عیسی در جواب ایشان سخن آغاز کرد که، زنهار کسی شما را گمراه نکند!
\v 6 زیرا که بسیاری به نام من آمده، خواهند گفت که من هستم و بسیاری را گمراه خواهند نمود.
\v 7 امّا چون جنگها و اخبار جنگها را بشنوید، مضطرب مشوید زیرا که وقوع این حوادث ضروری است امّا پایان هنوز نیست.
\v 8 زیرا که امّتی بر امّتی و مملکتی بر مملکتی خواهند برخاست و زلزله‌ها در جایها حادث خواهد شد و قحطی‌ها و اغتشاش‌ها پدید می‌آید؛ و اینها ابتدای دردها می‌باشد.
\v 9 امّا شما از برای خود بهوش باشید زیرا که شما را به شوراها خواهند سپرد و در کنیسه‌ها تازیانه‌ها خواهند زد و شما را پیش فرمانروایان و پادشاهان بخاطر من حاضر خواهند کرد تا بر ایشان شهادتی شود.
\v 10 و نخست لازم است که انجیل بر تمامی امّت‌ها موعظه شود.
\v 11 و چون شما را گرفته، تسلیم کنند، میندیشید که چه بگویید و از پیش در فکر مباشید بلکه آنچه در آن ساعت به شما عطا شود، آن را گویید زیرا گوینده شما نیستید بلکه روح‌القدس است.
\v 12 آنگاه برادر، برادر را و پدر، فرزند را به هلاکت خواهند سپرد و فرزندان بر والدین خود برخاسته، ایشان را به قتل خواهند رسانید.
\v 13 و تمام مردم بجهت اسم من شما را دشمن خواهند داشت. امّا هر که تا به آخر صبر کند، همان نجات یابد.
\v 14 پس چون مکروه ویرانی را که به زبانِ دانیال نبی گفته شده است، در جایی که نمی‌باید برپا بینید - آنکه می‌خواند بفهمد - آنگاه آنانی که در یهودیّه می‌باشند، به کوهستان فرار کنند،
\v 15 و هر که بر بام باشد، به زیر نیاید و به خانه داخل نشود تا چیزی از آن ببرد،
\v 16 و آنکه در مزرعه است، برنگردد تا لباس خود را بردارد.
\v 17 امّا وای بر آبستنان و شیر دهندگان در آن ایّام.
\v 18 و دعا کنید که فرار شما در زمستان نشود،
\v 19 زیرا که در آن ایّام، چنان مصیبتی خواهد شد که از ابتدای خلقتی که خدا آفرید تاکنون نشده و نخواهد شد.
\v 20 و اگر خداوند آن روزها را کوتاه نمی‌کرد، هیچ بشری نجات نمی‌یافت. امّا بجهت برگزیدگانی که انتخاب نموده است، آن ایّام را کوتاه ساخت.
\v 21 پس هرگاه کسی به شما گوید اینک مسیح در اینجاست یا اینک در آنجا، باور مکنید.
\v 22 زیرا که مسیحان کاذب و انبیای دروغین ظاهر شده، آیات و معجزات از ایشان صادر خواهد شد، چنان که اگر ممکن می‌بود، برگزیدگان را هم گمراه می‌کردند.
\v 23 امّا شما برحذر باشید! اینک از همه امور شما را پیشاپیش خبر دادم!
\v 24 و در آن روزهای بعد از آن مصیبت خورشید تاریک گردد و ماه نور خود را بازگیرد،
\v 25 و ستارگان از آسمان فرو ریزند و نیروهای آسمان متزلزل خواهد گشت.
\v 26 آنگاه پسر انسان را بینند که با قوّت و جلال عظیم بر ابرها می‌آید.
\v 27 در آن وقت، فرشتگان خود را از چهار بادها، از انتهای زمین تا به اقصای فلک فراهم خواهد آورد.
\v 28 حال از درخت انجیر مثلش را فراگیرید که چون شاخه‌اش نازک شده، برگ می‌آورد می‌دانید که تابستان نزدیک است.
\v 29 همچنین شما نیز چون این چیزها را واقع بینید، بدانید که نزدیک بلکه بر در است.
\v 30 هرآینه به شما می‌گویم تا همهٔ این حوادث واقع نشود، این نسل نخواهند گذشت.
\v 31 آسمان و زمین زایل می‌شود، امّا کلمات من هرگز زایل نشود.
\v 32 ولی از آن روز و ساعت غیر از پدر هیچ‌کس اطّلاع ندارد، نه فرشتگان در آسمان و نه پسر.
\v 33 پس برحذر و بیدار شده، دعا کنید زیرا نمی‌دانید که زمان آن کی می‌باشد.
\v 34 مثل کسی که عازم سفر شده، خانه خود را واگذارد و خادمان خود را قدرت داده، هر یکی را به کاری خاص مقرّر نماید و دربان را امر فرماید که بیدار بماند.
\v 35 پس بیدار باشید زیرا نمی‌دانید که در چه وقت صاحب خانه می‌آید، در شام یا نصف شب یا بانگ خروس یا صبح.
\v 36 مبادا ناگهان آمده شما را خوابیده یابد.
\v 37 امّا آنچه به شما می‌گویم، به همه می‌گویم، بیدار باشید!
