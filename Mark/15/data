\c 15
\p
\v 1 بامدادان، بی‌درنگ رؤسای کاهنان با مشایخ و کاتبان و تمام اهل شورا مشورت نمودند و عیسی را بند نهاده، بردند و به پیلاطُس تسلیم کردند.
\v 2 پیلاطُس از او پرسید، آیا تو پادشاه یهود هستی؟ او در جواب وی گفت: تو می‌گویی.
\v 3 و رؤسای کاهنان اتهامهای بسیار بر او می‌زدند، امّا هیچ جواب نداد.
\v 4 و پیلاطُس باز از او سؤال کرده، گفت: هیچ جواب نمی‌دهی؟ ببین که چقدر علیه تو شهادت می‌دهند!
\v 5 امّا عیسی باز هیچ جواب نداد، چنانکه پیلاطُس متعجّب شد.
\v 6 و در هر عید یک زندانی، هر که را می‌خواستند، بجهت ایشان آزاد می‌کرد.
\v 7 و برْاَبّا نامی با یاران شورشی، که در شورش خونریزی کرده بودند، در حبس بود.
\v 8 آنگاه مردم فریاد برآورده، شروع کردند به خواستن که برحسب عادت با ایشان عمل نماید.
\v 9 پیلاطُس در جواب ایشان گفت: آیا می‌خواهید پادشاه یهود را برای شما آزاد کنم؟
\v 10 زیرا می‌دانست که رؤسای کاهنان او را از راه حسد تسلیم کرده بودند.
\v 11 امّا رؤسای کاهنان مردم را تحریک کرده بودند که بلکه برْاَبّا را برای ایشان رها کند.
\v 12 پیلاطُس باز ایشان را در جواب گفت: پس چه می‌خواهید بکنم با آن کس که پادشاه یهودش می‌گویید؟
\v 13 ایشان بار دیگر فریاد کردند که او را مصلوب کن!
\v 14 پیلاطُس بدیشان گفت: چرا؟ چه بدی کرده است؟ ایشان بیشتر فریاد برآوردند که او را مصلوب کن.
\v 15 پس پیلاطُس چون خواست که مردم را خشنود گرداند، برْاَبّا را برای ایشان آزاد کرد و عیسی را تازیانه زده، تسلیم نمود تا مصلوب شود.
\v 16 آنگاه سپاهیان او را به دربار که کاخ والی است برده، تمام سپاه را فراهم آوردند
\v 17 و جامه‌ای قرمز بر او پوشانیدند و تاجی از خار بافته، بر سرش گذاردند
\v 18 و شروع کردند بدو سلام گفتن، که سلام ای پادشاه یهود!
\v 19 و با چوب بر سر او زدند و آب دهان بر وی انداخته و زانو زده، بدو تعظیم می‌نمودند.
\v 20 و چون او را استهزا کرده بودند، لباس قرمز را از وی کنده، جامهٔ خودش را پوشانیدند و او را بیرون بردند تا مصلوبش سازند.
\v 21 و راهگذری را شَمعون نام، از اهل قیرَوان که از صحرا می‌آمد، و پدر اِسکندَر و رُفَس بود، مجبور ساختند که صلیب او را حمل کند.
\v 22 پس او را به مکانی که جُلجُتا نام داشت یعنی محل جمجمه سر بردند
\v 23 و شراب مخلوط به مُرّ به وی دادند تا بنوشد امّا قبول نکرد.
\v 24 و چون او را مصلوب کردند، لباس او را تقسیم نموده، قرعه بر آن افکندند تا هر کس چه برد.
\v 25 و ساعت سوم بود که او را مصلوب کردند.
\v 26 و تقصیر نامهٔ وی این نوشته شد، پادشاه یهود.
\v 27 و با وی دو دزد را یکی از دست راست و دیگری از دست چپ مصلوب کردند.
\v 28 پس تمام گشت آن نوشته‌ای که می‌گوید، از خطاکاران محسوب گشت.
\v 29 و راهگذران او را دشنام داده و سر خود را جنبانیده، می‌گفتند: هان ای کسی که معبد را خراب می‌کنی و در سه روز آن را بنا می‌کنی،
\v 30 خود را نجات ده و از صلیب فرود آی!
\v 31 و همچنین رؤسای کاهنان و کاتبان استهزاکنان با یکدیگر می‌گفتند: دیگران را نجات داد و نمی‌تواند خود را نجات دهد.
\v 32 بگذار مسیح، پادشاه اسرائیل، الآن از صلیب نزول کند تا ببینیم و ایمان آوریم. و آنانی که با وی مصلوب شدند، او را دشنام می‌دادند.
\v 33 و چون ساعت ششم رسید، تا ساعت نهم تاریکی تمام زمین را فرو گرفت.
\v 34 و بلافاصله نهم، عیسی به صدای بلند ندا کرده، گفت: ایلوئی ایلوئی، لَماَ سَبَقْتَنی؟ یعنی، خدای من، خدای من، چرا مرا واگذاردی؟
\v 35 و بعضی از حاضرین چون شنیدند گفتند: اِلیاس را می‌خواند
\v 36 پس شخصی دویده، اسفنجی را از سرکه پُر کرد و بر سر نی نهاده، بدو نوشانید و گفت: بگذارید ببینیم مگر اِلیاس بیاید تا او را پایین آورد.
\v 37 پس عیسی آوازی بلند برآورده، جان بداد.
\v 38 آنگاه پرده معبد از سر تا پا دوپاره شد.
\v 39 و چون یوزباشی که مقابل وی ایستاده بود، دید که بدینطور صدا زده، روح را سپرد، گفت: به‌راستی این مرد، پسرِ خدا بود.
\v 40 و زنی چند از دور نظاره می‌کردند، که در میان آنها مریم مَجْدَلیّه بود و مریم مادر یعقوبِ کوچک و مادر یوشا و سالومَه،
\v 41 که هنگام بودن او در جلیل پیروی و خدمت او می‌کردند. و دیگر زنان بسیاری که به اورشلیم آمده بودند.
\v 42 و چون شب شد ، از آن‌جهت که روز تهیه یعنی روز قبل از سَبَّت بود،
\v 43 یوسف نامی از اهل رامه که مرد شریف از اعضای شورا و نیز منتظر ملکوت خدا بود آمد و جرأت کرده نزد پیلاطُس رفت و جسد عیسی را طلب نمود.
\v 44 پیلاطُس تعجّب کرد که بدین زودی فوت شده باشد. پس یوزباشی را طلبیده، از او پرسید که مگر مدت زیادی وفات نموده است؟
\v 45 چون از یوزباشی فهمید، بدن را به یوسف داد.
\v 46 پس کتانی خریده، آن را از صلیب به زیر آورد و به آن کتان کفن کرده، در قبری که از سنگ تراشیده بود نهاد و سنگی بر سر قبر غلتانید.
\v 47 و مریم مَجْدَلیّه و مریم مادر یوشا دیدند که کجا گذاشته شد.