\c 3
\p
\v 1 و باز به کنیسه درآمده، در آنجا مردی بود با یک دست خشک شده.
\v 2 و مراقب وی بودند که شاید او را در سَبَّت شفا دهد تا به او اتهام زنند.
\v 3 پس بدان مرد دست خشک گفت، در میان بایست!
\v 4 و بدیشان گفت، کدامیک در روز سَبَّت جایز است؟ نیکویی کردن یا بدی؟ جان را نجات دادن یا هلاک کردن؟ ایشان خاموش ماندند.
\v 5 پس چشمان خود را بر ایشان با غضب گردانیده، زیرا که از سنگدلی ایشان غمگین بود، به آن مرد گفت، دست خود را دراز کن! پس دراز کرده، دستش چون دست دیگرش سالم گشت.
\v 6 بی‌درنگ فریسیان بیرون رفته، با هیرودیان دربارهٔ او مشورت نمودند که چطور او را هلاک کنند.
\v 7 و عیسی با شاگردانش به‌سوی دریا آمد و گروهی بسیار از جلیل در پی او روانه شدند،
\v 8 و از یهودیّه و از اورشلیم و ادومیه و آن طرف اُردُن و از حوالی صُور و صیدون نیز جمعیتی بسیار، چون اعمال او را شنیدند، نزد وی آمدند.
\v 9 و به شاگردان خود فرمود تا قایقی به‌سبب جمعیّت، بجهت او نگاه دارند تا بر وی ازدحام ننمایند،
\v 10 زیرا که بسیاری را شفا می‌داد، چنان که هر که صاحب دردی بود بر او هجوم می‌آورد تا او را لمس نماید.
\v 11 و ارواح پلید چون او را دیدند، پیش او به روی در افتادند و فریادکنان می‌گفتند که، تو پسرِ خدا هستی.
\v 12 و ایشان را به تأکید بسیار فرمود که او را معلوم نکنند.
\v 13 پس بر فراز کوهی برآمده، هر که را خواست به نزد خود طلبید و ایشان نزد او آمدند.
\v 14 و دوازده نفر را مقرّر فرمود تا همراه او باشند و تا ایشان را بجهت وعظ نمودن بفرستد،
\v 15 و ایشان را قدرت باشد که مریضان را شفا دهند و دیوها را بیرون کنند.
\v 16 و شَمعون را پِطرُس نام نهاد.
\v 17 و یعقوب پسر زِبِدی و یوحنّا برادر یعقوب؛ این هر دو را بُوْانَرجَسْ یعنی پسران رعد نام گذارد.
\v 18 و آندریاس و فیلیپُس و بَرْتولُما و مَتّی و توما و یعقوب پسر حَلْفای و تَدّی و شَمعونِ کنعانی،
\v 19 و یهودای اِسْخَریوطی که او را تسلیم کرد.
\v 20 و چون به خانه درآمدند، باز جمعی فراهم آمدند بطوری که ایشان فرصت نان خوردن هم نداشتند.
\v 21 و خویشان او چون شنیدند، بیرون آمدند تا او را برگیرند زیرا گفتند بی‌خود شده است.
\v 22 و کاتبانی که از اورشلیم آمده بودند، گفتند که، بَعلزَبُول دارد و به یاری رئیس دیوها، دیوها را اخراج می‌کند.
\v 23 پس ایشان را پیش خوانده، مثلها زده، بدیشان گفت، چطور می‌تواند شیطان، شیطان را بیرون کند؟
\v 24 و اگر مملکتی بر علیه خود تقسیم شود، آن مملکت نتواند پایدار بماند.
\v 25 و هرگاه خانه‌ای به ضد خویش تقسیم شد، آن خانه نمی‌تواند استقامت داشته باشد.
\v 26 و اگر شیطان علیه خود برخیزد و تقسیم شود، او نمی‌تواند پایدار ماند بلکه هلاک می‌گردد
\v 27 و هیچ کس نمی‌تواند به خانه مردی نیرومند درآمده، اسباب او را غارت نماید، جز آنکه اوّل آن نیرومند را ببندد و بعد از آن خانه او را تاراج می‌کند.
\v 28 هرآینه به شما می‌گویم که همه گناهان از پسران آدمی آمرزیده می‌شود و هر قسم کفر که گفته باشند،
\v 29 امّا هر که به روح‌القدس کفر گوید، تا به ابد آمرزیده نشود بلکه مستحقّ عذاب جاودانی بُوَد.
\v 30 زیرا که می‌گفتند روحی پلید دارد.
\v 31 پس برادران و مادر او آمدند و بیرون ایستاده، فرستادند تا او را طلب کنند.
\v 32 آنگاه جماعت گرد او نشسته بودند و به وی گفتند، اینک مادرت و برادرانت بیرون تو را می‌طلبند.
\v 33 در جواب ایشان گفت، کیست مادر من و برادرانم چه کسانی هستند؟
\v 34 پس بر آنانی که گرد وی نشسته بودند، نظر افکنده، گفت، اینانند مادر و برادرانم،
\v 35 زیرا هر که ارادهٔ خدا را بجا آورد همان برادر و خواهر و مادر من باشد.
