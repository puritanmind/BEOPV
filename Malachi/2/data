\c 2
\p
\v 1 و الآن ای کاهنان این وصیّت برای شما است!
\v 2 یهوه صبایوت می‌گوید که اگر نشنوید و آن را در دل خود جا ندهید تا اسم مرا تمجید نمایید، من بر شما لعن خواهم فرستاد و بر برکات شما لعن خواهم کرد، بلکه آنها را لعن کرده‌ام چونکه آن را در دل خود جا ندادید.
\v 3 اینک من زراعت را به سبب شما نهیب خواهم نمود و بر رویهای شما سرگین یعنی سرگین عیدهای شما را خواهم پاشید و شما را با آن خواهند برداشت.
\v 4 و خواهید دانست که من این وصیّت را بر شما فرستاده‌ام تا عهد من با لاوی باشد. قول یهوه صبایوت این است.
\v 5 عهد من با وی عهد حیات و سلامتی می‌بود و آنها را به سبب ترسی که از من می‌داشت، به وی دادم و به سبب آنکه از اسم من هراسان می‌بود.
\v 6 شریعت حقّ در دهان او می‌بود و بی‌عدالتی بر لبهایش یافت نمی‌شد، بلکه در سلامتی و استقامت با من رفتار می‌نمود و بسیاری را از گناه برمی‌گردانید.
\v 7 زیرا که لبهای کاهن می‌باید معرفت را حفظ‌نماید تا شریعت را از دهانش بطلبند چونکه او رسول یهوه صبایوت می‌باشد.
\v 8 امّا یهوه صبایوت می‌گوید که شما از طریق تجاوز نموده، بسیاری را در شریعت لغزش دادید و عهد لاوی را شکستید.
\v 9 بنابراین من نیز شما را نزد تمامی این قوم خوار و پست خواهم ساخت زیرا که طریق مرا نگاه نداشته و در اجرای شریعت طرفداری نموده‌اید.
\v 10 آیا همهٔ ما را یک پدر نیست و آیا یک خدا ما را نیافریده است؟ پس چرا عهد پدران خود را بی‌حرمت نموده، با یکدیگر خیانت می‌ورزیم؟
\v 11 یهودا خیانت ورزیده است و رجاسات را در اسرائیل و اورشلیم به عمل آورده‌اند زیرا که یهودا مَقْدَس خداوند را که او آن را دوست می‌داشت بی‌حرمت نموده، دختر خدای بیگانه را به زنی گرفته است.
\v 12 پس خداوند هر کس را که چنین عمل نماید، هم خواننده و هم جواب دهنده را از خیمه‌های یعقوب منقطع خواهد ساخت و هر کس را نیز که برای یهوه صبایوت هدیه بگذراند.
\v 13 و این را نیز بار دیگر به عمل آورده‌اید که مذبح خداوند را با اشکها و گریه و ناله پوشانیده‌اید و از این‌جهت هدیه را باز توجّه نمی‌کند و آن را از دست شما مقبول نمی‌فرماید.
\v 14 امّا شما می‌گویید سببِ این چیست؟ سبب این است که خداوند در میان تو و همسر جوانی‌ات شاهد بوده است و تو به وی خیانت ورزیده‌ای، با آنکه او یار تو و همسر هم عهد تو می‌بود.
\v 15 و آیا او یکی را نیافرید با آنکه بقیه روح را می‌داشت و از چه سبب یک را (فقط آفرید)؟ از این جهت که نسل الهی را طلب می‌کرد. پس از روح‌های خود باحذر باشید و زنهار احدی به همسر جوانی خود خیانت نورزد.
\v 16 زیرا یهوه خدای اسرائیل می‌گوید که از طلاق نفرت دارم و نیز از اینکه کسی ظلم را به لباس خود بپوشاند. قول یهوه صبایوت این است پس از روح‌های خود با حذر بوده، زنهار خیانت نورزید.
\v 17 شما خداوند را به سخنان خود خسته نموده‌اید و می‌گویید، چگونه او را خسته نموده‌ایم؟ از اینکه گفته‌اید همه بدکاران به نظر خداوند پسندیده می‌باشند واو از ایشان مسرور است یا اینکه خدایی که داوری کند کجا است؟
