\c 4
\p
\v 1 زیرا اینک آن روزی که مثل تنور مشتعل می‌باشد، خواهد آمد و همهٔ متکبّران و همهٔ بدکاران کاه خواهند بود. و یهوه صبایوت می‌گوید، آن روز که می‌آید ایشان را چنان خواهد سوزانید که نه ریشه و نه شاخه‌ای برای ایشان باقی خواهد گذاشت.
\v 2 امّا برای شما که از اسم من می‌ترسید، آفتاب عدالت طلوع خواهد کرد و بر بالهای وی شفا خواهد بود و شما بیرون آمده، مانند گوساله‌های پرواری جست و خیز خواهید کرد.
\v 3 و یهوه صبایوت می‌گوید، شریران را پایمال خواهید نمود زیرا در آن روزی که من تعیین نموده‌ام، ایشان زیر کف پاهای شما خاکستر خواهند بود.
\v 4 توراتِ بنده من موسی را که آن را با فرایض و احکام به جهت تمامی اسرائیل در حُوریب امر فرمودم بیاد آورید.
\v 5 اینک من ایلیای نبی را قبل از رسیدن روز عظیم و مَهیب خداوند نزد شما خواهم فرستاد.
\v 6 و او دل پدران را بسوی پسران و دل پسران را بسوی پدران خواهد برگردانید، مبادا بیایم و زمین را به لعنت بزنم.
