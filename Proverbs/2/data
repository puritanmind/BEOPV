\c 2
\p
\v 1 ای پسر من اگر سخنان مرا قبول می‌نمودی و اوامر مرا نزد خود نگاه می‌داشتی،
\v 2 تا گوش خود را به حکمت فرا گیری و دل خود را به دانش مایل گردانی،
\v 3 اگر فهم را دعوت می‌کردی و صدای خود را به دانش بلند می‌نمودی،
\v 4 اگر آن را مثل نقره می‌طلبیدی و مانند خزانه‌های مخفی جستجو می‌کردی،
\v 5 آنگاه ترس خداوند را می‌فهمیدی، و معرفت خدا را حاصل می‌نمودی.
\v 6 زیرا خداوند حکمت را می‌بخشد، و از دهان وی معرفت و دانش صادر می‌شود.
\v 7 به جهت مستقیمان، حکمت کامل را ذخیره می‌کند و برای آنانی که در کاملّیت رفتار می‌نمایند، سپر می‌باشد،
\v 8 تا راه‌های عدالت را محافظت نماید و طریق مقّدسان خویش را نگاه دارد.
\v 9 پس آنگاه عدالت و انصاف را می‌فهمیدی، واستقامت و هر طریق نیکو را.
\v 10 زیرا که حکمت به دل تو داخل می‌شد و معرفت نزد جان تو عزیز می‌گشت.
\v 11 احتیاط، تو را محافظت می‌نمود، و دانش، تو را نگاه می‌داشت،
\v 12 تا تو را از راه شریر رهایی بخشد، و از کسانی که به سخنان کج متکّلم می‌شوند.
\v 13 که راه‌های راستی را ترک می‌کنند، و به راه‌های تاریکی سالک می‌شوند.
\v 14 از عمل بد خشنودند، و از دروغهای شریر خرسندند.
\v 15 که در راه‌های خود مُعَوّجند، و در راه‌های خویش کج‌رو می‌باشند.
\v 16 تا تو را از زن بیگانه رهایی بخشد، و از زن بیگانه‌ای که سخنان تملّق‌آمیز می‌گوید،
\v 17 که مُصاحبِ جوانی خود را ترک کرده، و عهد خدای خویش را فراموش نموده است.
\v 18 زیرا خانه او به مرگ فرو می‌رود و راه‌های او به مردگان.
\v 19 کسانی که نزد وی روند برنخواهند گشت، و به راه‌های حیات نخواهند رسید.
\v 20 تا به راه صالحان رفتار نمایی و راه‌های عادلان را نگاه داری.
\v 21 زیرا که راستان در زمین ساکن خواهند شد، و کاملان در آن باقی خواهند ماند.
\v 22 امّا شریران از زمین منقطع خواهند شد، و ریشهٔ خیانتکاران از آن کنده خواهد گشت.