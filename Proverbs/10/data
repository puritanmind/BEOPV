\c 10
\p
\v 1 امثال سلیمان، پسر حکیم پدر خود را مسرور می‌سازد، امّا پسر احمق باعث غم مادرش می‌شود.
\v 2 گنجهای شرارت منفعت ندارد، امّا عدالت از مرگ رهایی می‌دهد.
\v 3 خداوند جان مرد عادل را نمی‌گذارد گرسنه بشود، امّا آرزوی شریران را باطل می‌سازد.
\v 4 کسی که به دست سست کار می‌کند فقیر می‌گردد، امّا دست چابک غنی می‌سازد.
\v 5 کسی که در تابستان جمع کند پسر عاقل است، امّا کسی که در فصل درو می‌خوابد، پسر شرم آورنده است.
\v 6 بر سر عادلان برکت‌ها است، امّا ظلم دهان شریران را می‌پوشاند.
\v 7 یادگار عادلان مبارک است، امّا اسم شریران خواهد گندید.
\v 8 دانا دل، احکام را قبول می‌کند، امّا احمق پرگو تلف خواهد شد.
\v 9 کسی که به راستی راه رود، در امنیت سالک گردد، و کسی که راه خود را کج می‌سازد آشکار خواهد شد.
\v 10 هر که چشمک می‌زند الم می‌رساند، امّا احمق پرگو تلف می‌شود.
\v 11 دهان عادلان چشمه حیات است، امّا ظلم دهان شریران را می‌پوشاند.
\v 12 بغض نزاعها می‌انگیزاند، امّا محبّت هر گناه را مستور می‌سازد.
\v 13 در لبهای دانش پیشگان حکمت یافت می‌شود، امّا چوب به جهت پشت مرد ناقص ‌العقل است.
\v 14 حکیمان علم را ذخیره می‌کنند، امّا دهان احمق نزدیک به هلاکت است.
\v 15 اموال ثروتمندان شهر حصاردار ایشان می‌باشد، امّا بینوایی فقیران هلاکت ایشان است.
\v 16 عمل مرد عادل منتهی به حیات است، امّا محصول شریر به گناه می‌انجامد.
\v 17 کسی که تأدیب را نگاه دارد در طریق حیات است، امّا کسی که تنبیه را ترک نماید گمراه می‌شود.
\v 18 کسی که بغض را می‌پوشاند دروغگو می‌باشد. کسی که بهتان را گسترش دهد احمق است.
\v 19 زیادی کلام از گناه خالی نمی‌باشد، امّا آنکه لبهایش را ضبط نماید عاقل است.
\v 20 زبان عادلان نقره خالص است، امّا دل شریران لاشَی‌ءْ می‌باشد.
\v 21 لبهای عادلان بسیاری را رعایت می‌کند، امّا احمقان از بی‌عقلی می‌میرند.
\v 22 برکت خداوند ثروتمند می‌سازد، و هیچ زحمت بر آن نمی‌افزاید.
\v 23 جاهل در عمل بد اهتزاز دارد، و صاحب دانش در حکمت.
\v 24 ترس شریران به ایشان می‌رسد، و آرزوی عادلان به ایشان عطا خواهد شد.
\v 25 مثل گذشتن گردباد، شریر نابود می‌شود، امّا مرد عادل بنیاد جاودانی است.
\v 26 چنانکه سرکه برای دندان و دود برای چشمان است، همچنین است مرد کاهل برای آنانی که او را می‌فرستند.
\v 27 ترس خداوند عمر را طویل می‌سازد، امّا سالهای شریران کوتاه خواهد شد.
\v 28 انتظار عادلان شادمانی است، امّا امید شریران نابود خواهد شد.
\v 29 طریق خداوند به جهت کاملان قلعه است، امّا به جهت عاملانِ شرّ هلاکت می‌باشد.
\v 30 مرد عادل هرگز متحرک نخواهد شد، امّا شریران در زمین ساکن نخواهند گشت.
\v 31 دهان صدیقان حکمت را می‌رویاند، امّا زبان دروغگویان از ریشه کنده خواهد شد.
\v 32 لبهای عادلان به امور مرضیه عارف است، امّا دهان شریران پر از دروغ‌ها است.