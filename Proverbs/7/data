\c 7
\p
\v 1 ای پسر من سخنان مرا نگاه دار، و اوامر مرا نزد خود ذخیره نما.
\v 2 اوامر مرا نگاه دار تا زنده بمانی، و تعلیم مرا مثل مردمک چشم‌خویش.
\v 3 آنها را بر انگشتهای خود ببند و آنها را بر لوح قلب خود مرقوم دار.
\v 4 به حکمت بگو که تو خواهر من هستی و فهم را دوست خویش بخوان‌
\v 5 تا تو را از زن اجنبی نگاه دارد، و از زن غریبی که سخنان تملّق‌آمیز می‌گوید.
\v 6 زیرا که از دریچه خانه خود نگاه کردم، و از پشت شبکه خویش.
\v 7 در میان جاهلان دیدم، و در میان جوانان، جوانی ناقص‌العقل مشاهده نمودم،
\v 8 که در کوچه بسوی گوشه او می‌گذشت، و به راه خانه وی می‌رفت،
\v 9 در شام در حین زوال روز، در سیاهی شب و در تاریکی غلیظ؛
\v 10 که اینک زنی به استقبال وی می‌آمد، در لباس فاحشه و در خباثت دل.
\v 11 زنی یاوه‌گو و سرکش که پاهایش در خانه‌اش قرار نمی‌گیرد.
\v 12 گاهی در کوچه‌ها و گاهی در شوارع عام، و نزد هر گوشه‌ای در کمین می‌باشد.
\v 13 پس او را گرفت و بوسید و چهره خود را بی‌حیا ساخته، او را گفت،
\v 14 نزد من ذبایح سلامتی است، زیرا که امروز نذرهای خود را وفا نمودم.
\v 15 از این جهت به استقبال تو بیرون آمدم، تا روی تو را به سعی تمام بطلبم و حال تو را یافتم.
\v 16 بر بستر خود دوشکها گسترانیده‌ام، با دیباها از کتان مصری.
\v 17 بستر خود را با مُرّ و عود و سلیخه معطّر ساخته‌ام.
\v 18 بیا تا صبح از عشق سیر شویم، و خویشتن را از محبّت خرّم سازیم.
\v 19 زیرا صاحبخانه در خانه نیست، و سفر دور رفته است.
\v 20 کیسه نقره‌ای به دست گرفته و تا روزِ بدرِ تمام بازگشت نخواهد نمود.
\v 21 پس او را از زیادی سخنانش فریفته کرد، و از تملّق لبهایش او را اغوا نمود.
\v 22 بلافاصله از عقب او مثل گاوی که به سلاّخ‌خانه می‌رود، روانه شد و مانند احمق به زنجیرهای قصاص.
\v 23 تا تیربه جگرش فرو رود، مثل گنجشکی که به دام می‌شتابد و نمی‌داند که به خطر جان خود می‌رود.
\v 24 پس حال ای پسران مرا بشنوید، و به سخنان دهانم توجّه نمایید.
\v 25 دل تو به راه‌هایش مایل نشود، و به راه‌هایش گمراه مشو،
\v 26 زیرا که او بسیاری را مجروح انداخته است، و همهٔ کشتگانش زورآورانند.
\v 27 خانه او طریق هاویه است و به اتاق‌های مرگ منتهی می‌باشد.