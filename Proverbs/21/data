\c 21
\p
\v 1 دل پادشاه مثل نهرهای آب در دست خداوند است؛ آن را به هر سو که بخواهد برمی‌گرداند.
\v 2 هر راه انسان در نظر خودش راست است، امّا خداوند دلها را می‌آزماید.
\v 3 عدالت و انصاف را بجا آوردن، نزد خداوند از قربانی‌ها پسندیده‌تر است.
\v 4 چشمانِ بلند و دل متکبّر و چراغِ شریران، گناه است.
\v 5 فکرهای مرد زرنگ تماماً به فراخی می‌انجامد، امّا هر که عجول باشد برای احتیاج تعجیل می‌کند.
\v 6 تحصیل گنجها به زبان دروغگو، بخاری است بر هوا شده برای جویندگان مرگ.
\v 7 ظلم شریران ایشان را به هلاکت می‌اندازد، زیرا که از بجا آوردن عدالت ابا می‌نمایند.
\v 8 طریق مردی که زیر بار (گناه) باشد بسیار کج است، امّا اعمال مرد پاک، مستقیم است.
\v 9 در زاویه پشت‌بام ساکن شدن بهتر است، از ساکن بودن با زن ستیزه‌گر در خانه مشترک.
\v 10 جان شریر مشتاق شرارت است، و بر همسایه خود ترحّم نمی‌کند.
\v 11 چون استهزاکننده سیاست یابد، جاهلان حکمت می‌آموزند؛ و چون مرد حکیم تربیت یابد، معرفت را تحصیل می‌نماید.
\v 12 مرد عادل در خانه شریر تأمّل می‌کند که چگونه اشرار به تباهی واژگون می‌شوند.
\v 13 هر که گوش خود را از فریاد فقیر می‌بندد، او نیز فریاد خواهد کرد و مستجاب نخواهد شد.
\v 14 هدیه‌ای در پنهانی خشم را فرو می‌نشاند، و رشوه‌ای در بغل، غضب سخت را.
\v 15 عدالت کردن خرّمی عادلان است، امّا باعث پریشانی بدکاران می‌باشد.
\v 16 هر که از طریق تعقّل گمراه شود، در جماعت مردگان ساکن خواهد گشت.
\v 17 هر که عیش را دوست دارد محتاج خواهد شد، و هر که شراب و روغن را دوست دارد ثروتمند نخواهد گردید.
\v 18 شریران فدیه عادلان می‌شوند و خیانتکاران به عوض راستان.
\v 19 در زمین بایر ساکن بودن بهتر است از بودن با زن ستیزه‌گر و جنگجوی.
\v 20 در منزل حکیمان خزانه مرغوب و روغن است، امّا مرد احمق آنها را تلف می‌کند.
\v 21 هر که عدالت و رحمت را پیروی کند، حیات و عدالت و جلال خواهد یافت.
\v 22 مرد حکیم به شهر جبّاران برخواهد آمد، و قلعه اعتماد ایشان را به زیر می‌اندازد.
\v 23 هر که دهان و زبان خویش را نگاه دارد، جان خود را از تنگیها محافظت می‌نماید.
\v 24 مرد متکبّر و مغرور مسمّی به استهزاکننده می‌شود، و به افزونی تکبّر عمل می‌کند.
\v 25 شهوت مرد کاهل او را می‌کشد، زیرا که دستهایش از کار کردن ابا می‌نماید.
\v 26 هستند که همه اوقات به شدّت حریص می‌باشند، امّا مرد عادل بذل می‌کند و امساک نمی‌نماید.
\v 27 قربانی‌های شریران مکروه است، پس چند مرتبه زیاده هنگامی که به عوض بدی آنها را می‌گذرانند.
\v 28 شاهد دروغگو هلاک می‌شود، امّا کسی که استماع نماید به راستی تکلّم خواهد کرد.
\v 29 مرد شریر روی خود را بی‌حیا می‌سازد، و مرد راست، طریق خویش را مستحکم می‌کند.
\v 30 حکمتی نیست و نه دانشی و نه مشورتی که به ضدّ خداوند به کار آید.
\v 31 اسب برای روز جنگ مهیّا است، امّا پیروزی از جانب خداوند است.