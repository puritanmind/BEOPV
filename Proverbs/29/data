\c 29
\p
\v 1 کسی که بعد از تنبیه بسیار گردنکشی می‌کند، ناگهان شکسته خواهد شد و علاجی نخواهد بود.
\v 2 چون عادلان افزوده گردند قوم شادی می‌کنند، امّا چون شریران تسلّط یابند مردم ناله می‌نمایند.
\v 3 کسی که حکمت را دوست دارد، پدر خویش را مسرور می‌سازد؛ امّا کسی که با فاحشه‌ها معاشرت کند اموال را تلف می‌نماید.
\v 4 پادشاه ولایت را به عدالت پایدار می‌کند، امّا مرد رشوه‌خوار آن را ویران می‌سازد.
\v 5 شخصی که همسایه خود را چاپلوسی می‌کند، دام برای پاهایش می‌گستراند.
\v 6 در معصیت مرد شریر دامی است، امّا عادل ترنّم و شادی خواهد نمود.
\v 7 مرد عادل دعوی فقیر را درک می‌کند، امّا شریر برای دانستن آن فهم ندارد.
\v 8 استهزاکنندگان شهر را به آشوب می‌آورند، امّا حکیمان خشم را فرومی‌نشانند.
\v 9 اگر مرد حکیم با احمق دعوی دارد، خواه غضبناک شود خواه بخندد، او را راحت نخواهدبود.
\v 10 مردان خون‌ریز از مرد کامل نفرت دارند، امّا راستان سلامتی جان او را طالبند.
\v 11 احمق تمامی خشم خود را ظاهر می‌سازد، امّا مرد حکیم به تأخیر آن را فرومی‌نشاند.
\v 12 حاکمی که به سخنان دروغ گوش گیرد، همهٔ خادمانش شریر خواهند شد.
\v 13 فقیر و ظالم با هم جمع خواهند شد، و خداوند چشمان هر دو ایشان را روشن خواهد ساخت.
\v 14 پادشاهی که فقیران را به راستی داوری نماید، کرسی وی تا به ابد پایدار خواهد ماند.
\v 15 چوب و تنبیه، حکمت می‌بخشد، امّا پسری که بی‌لگام باشد، مادر خود را خجل خواهد ساخت.
\v 16 چون شریران افزوده شوند تقصیر زیاده می‌گردد، امّا عادلان، افتادن ایشان را خواهند دید.
\v 17 پسر خود را تأدیب نما که تو را راحت خواهد رسانید، و به جان تو لذّات خواهد بخشید.
\v 18 جایی که رؤیا نیست قوم گردنکش می‌شوند، امّا خوشابه‌حال کسی که شریعت را نگاه می‌دارد.
\v 19 خادم، محض سخن متنبّه نمی‌شود، زیرا اگر چه بفهمد اجابت نمی‌نماید.
\v 20 آیا کسی را می‌بینی که در سخن گفتن عجول است؟ امید بر احمق زیاده است از امید بر او.
\v 21 هر که خادم خود را از کودکی به ناز می‌پرورد، آخر پسر او خواهد شد.
\v 22 مرد تندخو نزاع برمی‌انگیزاند، و شخص کج‌خلق در تقصیر می‌افزاید.
\v 23 تکبّر شخص او را پست می‌کند، امّا مرد حلیم‌دل، به جلال خواهد رسید.
\v 24 هر که با دزد معاشرت کند، خویشتن را دشمن دارد، زیرا که لعنت می‌شنود و اعتراف نمی‌نماید.
\v 25 ترس از انسان دام می‌گستراند، امّا هر که بر خداوند توکّل نماید سرافراز خواهد شد.
\v 26 بسیاری لطف حاکم را می‌طلبند، امّا داوری انسان از جانب خداوند است.
\v 27 مرد ظالم نزد عادلان مکروه است، و هر که در طریق، مستقیم است نزد شریران مکروه می‌باشد.
