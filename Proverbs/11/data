\c 11
\p
\v 1 ترازوی با تقلّب نزد خداوند مکروه است، امّا سنگ تمام پسندیده او است.
\v 2 چون تکبّر می‌آید خجالت می‌آید، اماحکمت با متواضعان است.
\v 3 کاملیتِ راستان ایشان را هدایت می‌کند، امّا کجی خیانتکاران ایشان را هلاک می‌سازد.
\v 4 توانگری در روز غضب منفعت ندارد، امّا عدالت از مرگ رهایی می‌بخشد.
\v 5 عدالت مرد کامل طریق او را راست می‌سازد، امّا شریر از شرارت خود هلاک می‌گردد.
\v 6 عدالت راستان ایشان را خلاصی می‌بخشد، امّا خیانتکاران در خیانت خود گرفتار می‌شوند.
\v 7 چون مرد شریر بمیرد امید او نابود می‌گردد، و انتظار زورآوران تلف می‌شود.
\v 8 مرد عادل از تنگی خلاص می‌شود و شریر به جای او می‌آید.
\v 9 مرد منافق به دهانش همسایه خود را هلاک می‌سازد، و عادلان به معرفت خویش نجات می‌یابند.
\v 10 از سعادتمندی عادلان، شهر شادی می‌کند، و از هلاکت شریران ابتهاج می‌نماید.
\v 11 از برکت راستان، شهر مرتفع می‌شود، امّا از دهان شریران منهدم می‌گردد.
\v 12 کسی که همسایه خود را حقیر شمارد ناقص‌العقل می‌باشد، امّا صاحب فطانت ساکت می‌ماند.
\v 13 کسی که به نَمّامی گردش می‌کند، سرّها را فاش می‌سازد، امّا شخص امین‌دل، امر را مخفی می‌دارد.
\v 14 جایی که تدبیر نیست مردم می‌افتند، امّا سلامتی از زیادی مشیران است.
\v 15 کسی که برای غریب ضامن شود البتّه ضرر خواهد یافت، و کسی که ضمانت را مکروه دارد ایمن می‌باشد.
\v 16 زن نیکوسیرت عزّت را نگاه می‌دارد، چنانکه زورآوران دولت را محافظت می‌نمایند.
\v 17 مرد رحیم به خویشتن احسان می‌نماید، امّا مرد ستم‌کیش جسد خود را می‌رنجاند.
\v 18 شریر اجرت فریبنده تحصیل می‌کند، امّا کارنده عدالت مزد حقیقی را.
\v 19 چنانکه عدالت منتهی به حیات است، همچنین هر که شرارت را پیروی نماید او را به مرگ می‌رساند.
\v 20 کج خلقان نزد خداوند مکروهند، امّا کاملان طریق پسندیده او می‌باشند.
\v 21 یقیناً شریر مبرّا نخواهد شد، امّا نسل عادلان نجات خواهند یافت.
\v 22 زن زیبای بی‌عقل حلقه زرّین است در بینی گراز.
\v 23 آرزوی عادلان نیکویی محض است، امّا انتظار شریران، غضب می‌باشد.
\v 24 هستند که می‌پاشند و بیشتر می‌اندوزند؛ و هستند که زیاده از آنچه شاید، نگاه می‌دارند امّا به نیازمندی می‌انجامد.
\v 25 شخص سخی فربه می‌شود، و هر که سیراب می‌کند خود نیز سیراب خواهد گشت.
\v 26 هر که غلّه را نگاه دارد مردم او را لعنت خواهند کرد، امّا بر سر فروشنده آن برکت خواهد بود.
\v 27 کسی که نیکویی را بطلبد رضامندی را می‌جوید، و هر که بدی را بطلبد بر او عارض خواهد شد.
\v 28 کسی که بر توانگری خود توکّل کند، خواهد افتاد، امّا عادلان مثل برگ سبز شکوفه خواهند آورد.
\v 29 هر که اهل خانه خود را برنجاند نصیب اوباد خواهد بود، و احمق بنده حکیم‌دلان خواهد شد.
\v 30 ثمره مرد عادل درخت حیات است، و کسی که جانها را صید کند حکیم است.
\v 31 اینک مرد عادل بر زمین جزا خواهد یافت، پس چند مرتبه زیاده مرد شریر و گناهکار.
