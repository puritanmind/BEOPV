\c 1
\p
\v 1 امثال سلیمان پسر داوود پادشاه اسرائیل،
\v 2 به جهت دانستن حکمت و عدل، و برای فهمیدن کلمات دانش؛
\v 3 به جهت اکتساب ادب معرفت‌آمیز، و عدالت و انصاف و استقامت؛
\v 4 تا ساده ‌دلان را زیرکی بخشد، و جوانان را معرفت و احتیاط؛
\v 5 تا مرد حکیم بشنود و علم را بیفزاید، و مرد فهیم تدابیر را تحصیل نماید؛
\v 6 تا امثال و کنایات را بفهمند، کلمات حکیمان و غوامض ایشان را.
\v 7 ترس یهوه آغاز علم است، امّا جاهلان حکمت و ادب را خوار می‌شمارند.
\v 8 ای پسر من تأدیب پدر خود را بشنو، و تعلیم مادر خویش را ترک منما.
\v 9 زیرا که آنها تاج زیبایی برای سر تو، و جواهر برای گردن تو خواهد بود.
\v 10 ای پسر من اگر گناهکاران تو را فریفته سازند، قبول منما.
\v 11 اگر گویند، همراه ما بیا تا برای خون در کمین بنشینیم، و برای بی‌گناهان بی‌جهت پنهان شویم،
\v 12 مثل هاویه ایشان را زنده خواهیم بلعید، و تندرست مانند آنانی که به گور فرو می‌روند.
\v 13 هر گونه اموال نفیسه را پیدا خواهیم نمود و خانه‌های خود را از غنیمت پُر خواهیم ساخت.
\v 14 قرعه خود را در میان ما بینداز. و همهٔ ما را یک کیسه خواهد بود.
\v 15 ای پسر من با ایشان در راه مرو. و پای خود را از راه‌های ایشان باز دار
\v 16 زیرا که پاهای ایشان برای شرارت می‌دود و به جهت ریختن خون می‌شتابد.
\v 17 به تحقیق، گستردن دام در نظر هر بالداری بی‌فایده است.
\v 18 امّا ایشان به جهت خون خود کمین می‌سازند، و برای جان خویش پنهان می‌شوند.
\v 19 همچنین است راه‌های هر کس که طّماع سود باشد، که آن جان مالک خود را هلاک می‌سازد.
\v 20 حکمت در بیرون ندا می‌دهد و در شوارع عام صدای خود را بلند می‌کند.
\v 21 در سر چهارراه‌ها در دهنه دروازه‌ها می‌خواند و در شهر به سخنان خود متّکلم می‌شود
\v 22 که ای جاهلان تا به کی جهالت را دوست خواهید داشت؟ و تا به کی مستهزئین از استهزا شادی می‌کنند و احمقان از معرفت نفرت می‌نمایند؟
\v 23 به سبب عتاب من بازگشت نمایید. اینک روح خود را بر شما افاضه خواهم نمود و کلمات خود را بر شما اعلام خواهم کرد.
\v 24 زیرا که چون خواندم، شما ابا نمودید و دستهای خود را افراشتم و کسی اعتنا نکرد.
\v 25 بلکه تمامی نصیحت مرا ترک نمودید و توبیخ مرا نخواستید.
\v 26 پس من نیز در حین مصیبت شما خواهم خندید و چون ترس بر شما مستولی شود استهزا خواهم نمود.
\v 27 چون‌خوف مثل باد تند بر شما عارض شود، و مصیبت مثل گردباد به شما دررسد، حینی که تنگی و پریشانی بر شما آید.
\v 28 آنگاه مرا خواهند خواند امّا اجابت نخواهم کرد، و صبحگاهان مرا جستجو خواهند نمود امّا مرا نخواهند یافت.
\v 29 چونکه معرفت را مکروه داشتند، و ترس خداوند را اختیار ننمودند،
\v 30 و نصیحت مرا پسند نکردند، و تمامی توبیخ مرا خوار شمردند،
\v 31 بنابراین، از میوه طریق خود خواهند خورد، و از تدابیر خویش سیر خواهند شد.
\v 32 زیرا که ارتدادِ جاهلان، ایشان را خواهد کشت و راحتِ غافلانه احمقان، ایشان را هلاک خواهد ساخت.
\v 33 امّا هر که مرا بشنود در امنّیت ساکن خواهد بود، و از ترس بلا مستریح خواهد ماند.