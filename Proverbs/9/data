\c 9
\p
\v 1 حکمت، خانه خود را بنا کرده، و هفت ستونهای خویش را تراشیده است.
\v 2 ذبایح خود را ذبح نموده و شراب خود را ممزوج ساخته و سفره خود را نیز آراسته است.
\v 3 کنیزان خود را فرستاده، ندا کرده است، بر پشتهای بلند شهر،
\v 4 هر که جاهل باشد به اینجا بیاید، و هر که ناقص‌العقل است، او را می‌گوید.
\v 5 بیایید از غذای من بخورید، و از شرابی که ممزوج ساخته‌ام بنوشید.
\v 6 جهالت را ترک کرده، زنده بمانید، و به طریق فهم رفتار نمایید.
\v 7 هر که استهزاکننده را تأدیب نماید، برای خویشتن رسوایی را تحصیل کند، و هر که شریر را تنبیه نماید برای او عیب می‌باشد.
\v 8 استهزاکننده را تنبیه منما مبادا از تو نفرت کند، امّا مرد حکیم را تنبیه نما که تو را دوست خواهد داشت.
\v 9 مرد حکیم را پند ده که زیاده حکیم خواهد شد. مرد عادل را تعلیم ده که علمش خواهد افزود.
\v 10 ابتدای حکمت ترس خداوند است، و معرفتِ قدوسْ فطانت می‌باشد.
\v 11 زیرا که به واسطهٔ من روزهای تو زیاد خواهد شد، و سالهای عمر از برایت زیاده خواهد گردید.
\v 12 اگر حکیم هستی، برای خویشتن حکیم هستی. و اگر استهزا نمایی به تنهایی متحمّل آن خواهی بود.
\v 13 زن احمق یاوه‌گو است، جاهل است و هیچ نمی‌داند،
\v 14 و نزد در خانه خود می‌نشیند، در مکانهای بلند شهر بر کرسی،
\v 15 تا راه‌روندگان را بخواند، و آنانی را که به راه‌های خود براستی می‌روند.
\v 16 هر که جاهل باشد به اینجا برگردد، و به ناقص‌العقل می‌گوید،
\v 17 آبهای دزدیده شده شیرین است، و نان خفیه لذیذ می‌باشد.
\v 18 و او نمی‌داند که مردگان در آنجا هستند، و دعوت‌شدگانش در عمقهای هاویه می‌باشند.
