\c 31
\p
\v 1 کلام لموئیل پادشاه، پیغامی که مادرش به او تعلیم داد.
\v 2 چه گویم ای پسر من، چه گویم ای پسر رحم من! و چه گویم ای پسر نذرهای من!
\v 3 قوّت خود را به زنان مده، و نه راه‌های خویش را به آنچه باعث هلاکت پادشاهان است.
\v 4 پادشاهان را نمی‌شاید ای لموئیل، پادشاهان را نمی‌شاید که شراب بنوشند، و نه امیران را که مسکرات را بخواهند.
\v 5 مبادا بنوشند و فرایض را فراموش کنند، و داوری همهٔ ذلیلان را منحرف سازند.
\v 6 مسکرات را به آنانی که مشرف به هلاکتند بده و شراب را به تلخ‌جانان،
\v 7 تا بنوشند و فقر خود را فراموش کنند، و مشقّت خویش را دیگر بیاد نیاورند.
\v 8 دهان خود را برای گنگان باز کن، و برای دادرسی همهٔ بیچارگان.
\v 9 دهان خود را باز کرده، به عدالت داوری نما، و فقیر و نیازمند را دادرسی فرما.
\v 10 زن صالحه را کیست که پیدا تواند کرد؟ قیمت او از لعلها گرانتر است.
\v 11 دل شوهرش بر او اعتماد دارد، و محتاج منفعت نخواهد بود.
\v 12 برایش تمامی روزهای عمر خود، خوبی خواهد کرد و نه بدی.
\v 13 پشم و کتان را می‌جوید. و به دستهای خود با رغبت کار می‌کند.
\v 14 او مثل کشتیهای تاجران است، که خوراک خود را از دور می‌آورد.
\v 15 وقتی که هنوز شب است برمی‌خیزد، و به اهل خانه‌اش خوراک و به کنیزانش حصّه ایشان را می‌دهد.
\v 16 دربارهٔ مزرعه فکر کرده، آن را می‌خرد، و از کسب دستهای خود تاکستان غَرْس می‌نماید.
\v 17 کمر خود را با قوّت می‌بندد، و بازوهای خویش را قوی می‌سازد.
\v 18 تجارت خود را می‌بیند که نیکو است، و چراغش در شب خاموش نمی‌شود.
\v 19 دستهای خود را به دوک دراز می‌کند، و انگشتهایش چرخ را می‌گیرد.
\v 20 کفهای خود را برای فقیران مبسوط می‌سازد، و دستهای خویش را برای فقیران دراز می‌نماید.
\v 21 به جهت اهل خانه‌اش از برف نمی‌ترسد، زیرا که همهٔ اهل خانه او به اطلس ملبّس هستند.
\v 22 برای خود اسبابهای زینت می‌سازد. لباسش از کتان نازک و ارغوان می‌باشد.
\v 23 شوهرش در دربارهٔا معروف می‌باشد، و درمیان مشایخ ولایت می‌نشیند.
\v 24 جامه‌های کتان ساخته آنها را می‌فروشد، و کمربندها به تاجران می‌دهد.
\v 25 قوّت و عزّت، لباس او است، و دربارهٔ وقت آینده می‌خندد.
\v 26 دهان خود را به حکمت می‌گشاید، و تعلیم محبّت‌آمیز بر زبان وی است.
\v 27 به رفتار اهل خانه خود متوجّه می‌شود، و خوراک کاهلی نمی‌خورد.
\v 28 پسرانش برخاسته، او را خوشحال می‌گویند، و شوهرش نیز او را می‌ستاید.
\v 29 دختران بسیار اعمال صالحه نمودند، امّا تو بر همهٔ ایشان برتری داری.
\v 30 جمال، فریبنده و زیبایی، باطل است، امّا زنی که از خداوند می‌ترسد ممدوح خواهد شد.
\v 31 وی را از ثمره دستهایش بدهید و اعمالش او را نزد دروازه‌ها بستاید.