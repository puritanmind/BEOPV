\c 28
\p
\v 1 شریران می‌گریزند جایی که‌تعاقب‌کننده‌ای نیست، امّا عادلان مثل شیر شجاعند.
\v 2 از معصیت اهل زمین حاکمانش بسیار می‌شوند، امّا مرد فهیم و دانا استقامتش برقرار خواهد ماند.
\v 3 مرد رئیس که بر فقیران ظلم می‌کند، مثل باران است که سیلان کرده، خوراک باقی نگذارد.
\v 4 هر که شریعت را ترک می‌کند، شریران را می‌ستاید، امّا هر که شریعت را نگاه دارد از ایشان نفرت دارد.
\v 5 مردمان شریر عدالت را درک نمی‌نمایند، امّا طالبان خداوند همه چیز را می‌فهمند.
\v 6 فقیری که در کاملیت خود رفتار نماید، بهتر است از کج رونده دو راه اگر چه ثروتمند باشد.
\v 7 هر که شریعت را نگاه دارد پسری حکیم است، امّا مُصاحبِ مُسْرِفان، پدر خویش را رسوا می‌سازد.
\v 8 هر که مال خود را به ربا و سود بیفزاید، آن را برای کسی که بر فقیران ترحّم نماید، جمع می‌نماید.
\v 9 هر که گوش خود را از شنیدن شریعت برگرداند، دعای او هم مکروه می‌شود.
\v 10 هر که راستان را به راه بد گمراه کند به حفره خود خواهد افتاد، امّا صالحان نصیب نیکو خواهند یافت.
\v 11 مرد ثروتمند در نظر خود حکیم است، امّا فقیر خردمند او را تفتیش خواهد نمود.
\v 12 چون عادلان شادمان شوند، فخر عظیم است؛ امّا چون شریران برافراشته شوند، مردمان‌خود را مخفی می‌سازند.
\v 13 هر که گناه خود را بپوشاند، برخوردار نخواهد شد؛ امّا هر که آن را اعتراف کند و ترک نماید رحمت خواهد یافت.
\v 14 خوشابه‌حال کسی که دائماً می‌ترسد، امّا هر که دل خود را سخت سازد به بلا گرفتار خواهد شد.
\v 15 حاکم شریر بر مردم فقیر، مثل شیر غرنّده و خرس گردنده است.
\v 16 حاکم ناقص ‌العقل بسیار ظلم می‌کند، امّا هر که از رشوه نفرت کند عمر خود را دراز خواهد ساخت.
\v 17 کسی که متحمّل بار خون شخصی شود، به هاویه می‌شتابد. زنهار کسی او را باز ندارد.
\v 18 هر که به استقامت رفتار نماید، رستگار خواهد شد؛ امّا هر که در دو راه کج‌رو باشد در یکی از آنها خواهد افتاد.
\v 19 هر که زمین خود را زرع نماید از نان سیر خواهد شد، امّا هر که پیروی باطلان کند از فقر سیر خواهد شد.
\v 20 مرد امین برکت بسیار خواهد یافت، امّا آنکه در پی دولت می‌شتابد بی‌سزا نخواهد ماند.
\v 21 طرفداری نیکو نیست، و به جهت لقمه‌ای نان، آدمی خطاکار می‌شود.
\v 22 مرد تنگ‌نظر در پی دولت می‌شتابد و نمی‌داند که نیازمندی او را درخواهد یافت.
\v 23 کسی که آدمی را تنبیه نماید، آخر شُکر خواهد یافت، بیشتر از آنکه به زبان خود چاپلوسی می‌کند.
\v 24 کسی که پدر و مادر خود را غارت نماید و گوید گناه نیست، مصاحب هلاک‌کنندگان خواهد شد.
\v 25 مرد حریص نزاع را برمی‌انگیزاند، امّا هر که بر خداوند توکّل نماید قوی خواهد شد.
\v 26 آنکه بر دل خود توکّل نماید احمق می‌باشد، امّا کسی که به حکمت رفتار نماید نجات خواهد یافت.
\v 27 هر که به فقرا بذل نماید محتاج نخواهد شد، امّا آنکه چشمان خود را بپوشاند لعنت بسیار خواهد یافت.
\v 28 وقتی که شریران برافراشته شوند، مردم خویشتن را پنهان می‌کنند، امّا چون ایشان هلاک شوند عادلان افزوده خواهند شد.