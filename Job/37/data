\c 37
\p
\v 1 از این نیز دل من می‌لرزد و از جای خود متحّرک می‌گردد.
\v 2 گوش داده، صدای صدای او را بشنوید، و زمزمه‌ای را که از دهان وی صادر می‌شود،
\v 3 آن را در زیر تمامی آسمانها می‌فرستد، و برق خویش را تا کرانهای زمین.
\v 4 بعد از آن صدای غرّش می‌کند و به صدای جلال خویش رعد می‌دهد، و چون صدایش شنیده شد آنها را تأخیر نمی‌نماید.
\v 5 خدا از صدای خود رعدهای عجیب می‌دهد. اعمال عظیمی که ما آنها را ادراک نمی‌کنیم به عمل می‌آورد.
\v 6 زیرا برف را می‌گوید، بر زمین بیفت. و همچنین بارش باران را و بارش بارانهای زورآور خویش را.
\v 7 دست هر انسان را مختوم می‌سازد تا همهٔ مردمان اعمال او را بدانند.
\v 8 آنگاه حیوانات به مأوای خود می‌روند و در بیشه‌های خویش آرام می‌گیرند.
\v 9 از برجهای جنوب گردباد می‌آید و از برجهای شمال برودت.
\v 10 از نفخه خدا یخ بسته می‌شود و سطح آبها منجمد می‌گردد.
\v 11 ابرها را نیز به رطوبت سنگین می‌سازد و سحاب، برق‌خود را پراکنده می‌کند.
\v 12 و آنها به دلالت او به هر سو منقلب می‌شوند تا هرآنچه به آنها امر فرماید بر روی تمامی ربع مسکون به عمل آورند.
\v 13 خواه آنها را برای تأدیب بفرستد یا به جهت زمین خود یا برای رحمت.
\v 14 ای ایوب این را استماع نما. بایست و در اعمال عجیب خدا تأمّل کن.
\v 15 آیا مطّلع هستی وقتی‌که خدا عزم خود را به آنها قرار می‌دهد و برق، ابرهای خود را درخشان می‌سازد؟
\v 16 آیا تو از موازنه ابرها مطّلع هستی ؟ یا از اعمال عجیبه او که در عِلم، کامل است؟
\v 17 که چگونه لباسهای تو گرم می‌شود هنگامی که زمین از باد جنوبی ساکن می‌گردد؟
\v 18 آیا مثل او می‌توانی فلک را بگسترانی که مانند آینه ریخته‌شده مستحکم است؟
\v 19 ما را تعلیم بده که با وی چه توانیم گفت، زیرا به سبب تاریکی سخن نیکو نتوانیم آورد.
\v 20 یا چون سخن گویم به او خبر داده می‌شود یا انسان سخن گوید تا هلاک گردد.
\v 21 و حال آفتاب را نمی‌توان دید، هرچند در سپهر درخشان باشد تا باد وزیده، آن را پاک کند.
\v 22 درخشندگی طلایی از شمال می‌آید و نزد خدا جلال مهیب است.
\v 23 قادر مطلق را ادراک نمی‌توانیم کرد؛ او در قوّت و راستی عظیم است و در عدالت کبیر که بی‌عدالتی نخواهد کرد.
\v 24 لهذا مردمان از او می‌ترسند، امّا او بر همهٔ دانادلان نمی‌نگرد.