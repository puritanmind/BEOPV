\c 16
\p
\v 1 پس ایوب در جواب گفت،
\v 2 بسیار چیزها مثل این شنیدم. تسلّی دهندگان مزاحم، همهٔ شما هستید.
\v 3 آیا سخنان باطل را انتها نخواهد شد؟ و کیست که تو را به جواب دادن تحریک می‌کند؟
\v 4 من نیز مثل شما می‌توانستم بگویم، اگر جان شما در جای جان من می‌بود، و سخنانی به ضدّ شما ترتیب دهم، و سر خود را بر شما بجنبانم،
\v 5 امّا شما را به دهان خود تقویت می‌دادم و تسّلی لبهایم غم شما را رفع می‌نمود.
\v 6 اگر من سخن گویم، غم من رفع نمی‌گردد؛ و اگر ساکت شوم مرا چه راحت حاصل می‌شود؟
\v 7 امّا الآن او مرا خسته نموده است، تو تمامی جماعت مرا ویران ساخته‌ای.
\v 8 مرا سخت گرفتی و این بر من شاهد شده است. و لاغری من به ضدّ من برخاسته، روبرویم شهادت می‌دهد.
\v 9 درغضب خود مرا دریده و بر من جفا نموده است. دندانهایش را بر من افشرده و مثل دشمنم چشمان خود را بر من تیز کرده است.
\v 10 دهان خود را بر من گشوده‌اند، بر رخسار من به استحقار زده‌اند، به ضدّ من با هم اجتماع نموده‌اند.
\v 11 خدا مرا به دست ظالمان تسلیم نموده، و مرا به دست شریران افکنده است.
\v 12 چون در راحت بودم مرا پاره‌پاره کرده است، و گردن مرا گرفته، مرا خرد کرده، و مرا برای هدف خود نصب نموده است.
\v 13 تیرهایش مرا احاطه کرد. گُرده‌هایم را پاره می‌کند و شفقت نمی‌نماید. و زهره مرا به زمین می‌ریزد.
\v 14 مرا زخم بر زخم، مجروح می‌سازد و مثل جبّار، بر من حمله می‌آورد.
\v 15 بر پوست خود پلاس دوخته‌ام، و شاخ خود را در خاک خوار نموده‌ام.
\v 16 روی من از گریستن سرخ شده است، و بر مژگانم سایه مرگ است.
\v 17 اگر چه هیچ بی‌عدالتی در دست من نیست، و دعای من پاک است.
\v 18 ای زمین خون مرا مپوشان، و استغاثه مرا آرام نباشد.
\v 19 اینک الآن نیز شاهد من در آسمان است، و گواه من در عرش اعلیٰ.
\v 20 دوستانم مرا استهزا می‌کنند، امّا چشمانم نزد خدا اشک می‌ریزد.
\v 21 و آیا برای انسان نزد خدا محاجّه می‌کند، مثل بنی‌آدم که برای همسایه خود می‌نماید؟
\v 22 زیرا سالهای اندک سپری می‌شود، پس به راهی که برنمی‌گردم، خواهم رفت.
