\c 11
\p
\v 1 و صُوفَرِ نَعْماتی در جواب گفت:
\v 2 آیا به سخنان زیاد جواب نباید داد، و مرد پرگو عادل شمرده شود؟
\v 3 آیا بیهوده‌گویی تو مردمان را ساکت کند و یا مسخره کنی و کسی تو را خجل نسازد؟
\v 4 و می‌گویی تعلیم من پاک است،و من در نظر تو بی‌گناه هستم.
\v 5 امّا کاش‌که خدا سخن بگوید و لبهای خود را بر تو بگشاید،
\v 6 و اسرار حکمت را برای تو بیان کند. زیرا که در ماهیت خود دو طرف دارد. پس بدان که خدا کمتر از گناهانت تو را سزا داده است.
\v 7 آیا عمق‌های خدا را می‌توانی دریافت نمود؟ یا به کُنه قادر مطلق توانی رسید؟
\v 8 مثل بلندیهای آسمان است؛ چه خواهی کرد؟ گودتر از هاویه است؛ چه توانی دانست؟
\v 9 پیمایش آن از جهان طویل‌تر و از دریا پهن‌تر است.
\v 10 اگر سخت بگیرد و حبس نماید و به محاکمه دعوت کند، کیست که او را ممانعت نماید؟
\v 11 زیرا که بطالت مردم را می‌داند و شرارت را می‌بیند اگرچه در آن تأمّل نکند.
\v 12 و مرد جاهل آنوقت فهیم می‌شود که بچّه خرِ وحشی، انسان متولّد شود.
\v 13 اگر تو دل خود را راست سازی و دستهای خود را بسوی او دراز کنی،
\v 14 اگر در دست تو شرارت باشد، آن را از خود دور کن، و بی‌عدالتی در خیمه‌های تو ساکن نشود.
\v 15 پس یقیناً روی خود را بی‌عیب برخواهی افراشت، و مستحکم شده، نخواهی ترسید.
\v 16 زیرا که مشقّت خود را فراموش خواهی کرد، و آن را مثل آبِ رفته به یاد خواهی آورد،
\v 17 و روزگار تو از وقت ظهر روشن‌تر خواهد شد، و اگرچه تاریکی باشد، مثل صبح خواهد گشت.
\v 18 و مطمئن خواهی بود چونکه امید داری، و اطراف خود را تجسّس نموده، ایمن خواهی خوابید.
\v 19 و خواهی خوابید و ترساننده‌ای نخواهد بود، و بسیاری تو را تملّق خواهند نمود.
\v 20 امّا چشمان شریران کاهیده می‌شود و ملجای ایشان از ایشان نابود می‌گردد و امید ایشان جان کندن ایشان است.