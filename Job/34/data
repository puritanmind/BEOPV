\c 34
\p
\v 1 پس الِیهو تکلّم نموده، گفت:
\v 2 ای‌حکیمان سخنان مرا بشنوید، و ای عارفان، به من گوش گیرید.
\v 3 زیرا گوش، سخنان را امتحان می‌کند، چنانکه کام، طعام را ذوق می‌نماید.
\v 4 عدالت را برای خود اختیار کنیم، و در میان خود نیکویی را بفهمیم.
\v 5 چونکه ایوب گفته است که بی‌گناه هستم. و خدا داد مرا از من برداشته است.
\v 6 هرچند عدالت با من است دروغگو شمرده شده‌ام، و هرچند بی‌تقصیرم، جراحت من علاج‌ناپذیر است.
\v 7 کدام شخص مثل ایوب است که مسخره را مثل آب می‌نوشد
\v 8 که در رفاقت بدکاران سالک می‌شود، و با مردان شریر رفتار می‌نماید؟
\v 9 زیرا گفته است انسان را فایده‌ای نیست که رضامندی خدا را بجوید.
\v 10 پس الآن ای صاحبان دانش مرا بشنوید؛ حاشا از خدا که بدی کند، و از قادرمطلق، که ظلم نماید.
\v 11 زیرا که انسان را به حسب عملش مکافات می‌دهد، و بر هرکس موافق راهش می‌رساند.
\v 12 و به درستی که خدا بدی نمی‌کند، و قادر مطلق عدالت را منحرف نمی‌سازد.
\v 13 کیست که زمین را به او تفویض نموده، و کیست که تمامی ربع مسکون را به او سپرده باشد.
\v 14 اگر او دل خود را به وی مشغول سازد، اگر روح و نفخه خویش را نزد خود بازگیرد،
\v 15 تمامی بشر با هم هلاک می‌شوند و انسان به خاک راجع می‌گردد.
\v 16 پس اگر فهم داری این را بشنو، و به صدای کلام من گوش ده.
\v 17 آیا کسی که از عدالت نفرت دارد سلطنت خواهد نمود؟ و آیا عادل بزرگ را به گناه اسناد می‌دهی؟
\v 18 آیا به پادشاه گفته می‌شود که تو لئیم هستی، یا به نجیبان که شریر می‌باشید؟
\v 19 پس چگونه به آنکه امیران را طرفداری نمی‌نماید و ثروتمند را بر فقیر ترجیح نمی‌دهد. زیرا که همهٔ ایشان عمل دستهای وی‌اند؟
\v 20 در لحظه‌ای در نصف شب می‌میرند. قوم مشوّش شده، می‌گذرند، و زورآوران بی‌واسطه دست انسان هلاک می‌شوند.
\v 21 زیرا چشمان او بر راه‌های انسان می‌باشد، و تمامی قدمهایش را می‌نگرد.
\v 22 ظلمتی نیست و سایه مرگ نی، که خطاکاران خویشتن را درآن پنهان نمایند.
\v 23 زیرا اندک زمانی بر احدی تأمّل نمی‌کند تا او پیش خدا به محاکمه بیاید.
\v 24 زورآوران را بدون تفحّص خُرد می‌کند، و دیگران را به جای ایشان قرار می‌دهد.
\v 25 هرآینه اعمال ایشان را تشخیص می‌نماید، و شبانگاه ایشان را واژگون می‌سازد تا هلاک شوند.
\v 26 به جای شریران ایشان را می‌زند، در مکان‌نظرکنندگان.
\v 27 از آن جهت که از پیروی او منحرف شدند، و در همه راه‌های وی تأمّل ننمودند.
\v 28 تا فریاد فقیر را به او برسانند، و او فریاد فقیران را بشنود.
\v 29 چون او آرامی دهد کیست که در اضطراب اندازد، و چون روی خود را بپوشاند کیست که او را تواند دید؟ خواه به امّتی خواه به انسانی مساوی است،
\v 30 تا مردمان فاجر سلطنت ننمایند و قوم را به دام گرفتار نسازند.
\v 31 امّا آیا کسی هست که به خدا بگوید، سزا یافتم، دیگر عصیان نخواهم ورزید،
\v 32 و آنچه را که نمی‌بینم تو به من بیاموز، و اگر گناه کردم بار دیگر نخواهم نمود؟
\v 33 آیا برحسب رأی تو جزا داده، خواهد گفت: چونکه تو رّد می‌کنی پس تو اختیار کن و نه من، و آنچه صواب می‌دانی بگو؟
\v 34 صاحبان دانش به من خواهند گفت: بلکه هر مرد حکیمی که مرا می‌شنود
\v 35 که ایوب بدون معرفت حرف می‌زند و کلام او از روی تعقّل نیست.
\v 36 کاش که ایوب تا به آخر آزموده شود، زیرا که مثل شریران جواب می‌دهد.
\v 37 چونکه بر گناه خود طغیان را مزید می‌کند و در میان ما دستک می‌زند و به ضّد خدا سخنان بسیار می‌گوید.