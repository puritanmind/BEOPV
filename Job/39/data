\c 39
\p
\v 1 آیا وقت زاییدن بز کوهی را می‌دانی؟یا زمان وضع حمل آهو را نشان می‌دهی؟
\v 2 آیا ماه‌هایی را که کامل می‌سازند حساب توانی کرد؟ یا زمان زاییدن آنهارا می‌دانی؟
\v 3 خم شده، بچّه‌های خود را می‌زایند و از دردهای خود فارغ می‌شوند.
\v 4 بچّه‌های آنها قوّی شده، در بیابان رشد می‌کنند، می‌روند و نزد آنها برنمی‌گردند.
\v 5 کیست که خر وحشی را رها کرده، آزاد ساخت، و کیست که بندهای گورخر را باز نمود،
\v 6 که من بیابان را خانه او ساختم، و شوره‌زار را مسکن او گردانیدم؟
\v 7 به غوغای شهر استهزاء می‌کند و خروش رمه‌بان را گوش نمی‌گیرد.
\v 8 دایره کوه‌ها چراگاه او است و هرگونه سبزه را می‌طلبد.
\v 9 آیا گاو وحشی راضی شود که تو را خدمت نماید، یا نزد آخور تو منزل گیرد؟
\v 10 آیا گاو وحشی را به ریسمانش به شیار توانی بست؟ یا وادیها را از عقب تو مازو خواهد نمود؟
\v 11 آیا از اینکه قوّتش عظیم است بر او اعتماد خواهی کرد؟ و کار خود را به او حواله خواهی نمود؟
\v 12 آیا براو توکّل خواهی کرد که محصولت را باز آورد و آن را به خرمنگاهت جمع کند؟
\v 13 بال شترمرغ به شادی متحرّک می‌شود و امّا پر و بال او مثل لقلق نیست.
\v 14 زیرا که تخمهای خود را به زمین وامی‌گذارد و بر روی خاک آنها را گرم می‌کند،
\v 15 و فراموش می‌کند که پا آنها را می‌افشرد، و حیوانات وحشی آنها را پایمال می‌کنند.
\v 16 با بچّه‌های خود سختی‌می‌کند که گویا از آن او نیستند؛ زحمت او باطل است و متأسّف نمی‌شود.
\v 17 زیرا خدا او را از حکمت محروم ساخته، و از دانش او را سهمی نداده است.
\v 18 هنگامی که به بلندی پرواز می‌کند، اسب و سوارش را استهزا می‌نماید.
\v 19 آیا تو اسب را قوّت داده و گردن او را به یال ملبّس گردانیده‌ای؟
\v 20 آیا او را مثل ملخ به جست وخیز آورده‌ای؟ خروش شیههٔ او مهیب است.
\v 21 در درّه پا زده، از قوّت خود وجد می‌نماید و به مقابله مسلّحان بیرون می‌رود.
\v 22 بر ترس استهزاء کرده، هراسان نمی‌شود، و از دم شمشیر برنمی‌گردد.
\v 23 ترکش بر او چکچک می‌کند، و نیزه درخشنده و مزراق‌
\v 24 با خشم و غیض زمین را می‌نوردد. و چون شیپور صدا می‌کند نمی‌ایستد،
\v 25 وقتی که شیپور نواخته شود هه‌هه می‌گوید و جنگ را از دور استشمام می‌کند، و خروش سرداران و غوغا را.
\v 26 آیا از حکمت تو شاهین می‌پرد؟ و بالهای خود را بطرف جنوب پهن می‌کند؟
\v 27 آیا از فرمان تو عقاب صعود می‌نماید و آشیانه خود را به جای بلند می‌سازد؟
\v 28 بر صخره ساکن شده، مأوا می‌سازد. بر صخره تیز و بر ملاذ منیع.
\v 29 از آنجا خوراک خود را به نظر می‌آورد و چشمانش از دور می‌نگرد.
\v 30 بچّه‌هایش خون را می‌مکند و جایی که کشتگانند او آنجا است.