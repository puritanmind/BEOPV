\c 5
\p
\v 1 الآن استغاثه کن و آیا کسی هست که تو را جواب دهد؟ و به کدامیک از مقّدسان توجّه خواهی نمود؟
\v 2 زیرا غصّه، احمق را می‌کشد و حسد، ابله را می‌میراند.
\v 3 من احمق را دیدم که ریشه می‌گرفت و ناگهان مسکن او را نفرین کردم.
\v 4 فرزندان او از امنیت دور هستند و در دروازه پایمال می‌شوند و رهاننده‌ای نیست.
\v 5 که گرسنگان محصول او را می‌خورند، و آن را نیز از میان خارها می‌چینند، و دهان تله برای دولت ایشان باز است.
\v 6 زیرا که بلا از غبار در نمی‌آید، و مشقّت از زمین نمی‌روید.
\v 7 بلکه انسان‌برای مشقّت مولود می‌شود، چنانکه شراره‌ها بالا می‌پرد.
\v 8 و امّا من نزد خدا طلب می‌کردم، و دعوی خود را بر خدا می‌سپردم،
\v 9 که اعمال عظیم و بی‌قیاس می‌کند و عجایب بی‌شمار؛
\v 10 که بر روی زمین باران می‌باراند، و آب بر روی صخره‌ها جاری می‌سازد،
\v 11 تا فروتنان را به مقام بلند برساند، و ماتمیان به سلامتی سرافراشته شوند؛
\v 12 که فکرهای حیله‌گران را باطل می‌سازد، به طوری که دستهای ایشان هیچ کار مفید نمی‌تواند کرد؛
\v 13 که حکیمان را در حیله ایشان گرفتار می‌سازد، و مشورت مکّاران مشوّش می‌شود.
\v 14 در روز به تاریکی برمی‌خورند و به وقت ظهر، مثل شب کورانه راه می‌روند؛
\v 15 که نیازمند را از شمشیر، از دهان ایشان، و از دست زورآور نجات می‌دهد.
\v 16 پس امید، برای ذلیل پیدا می‌شود و شرارت دهان خود را می‌بندد.
\v 17 هان، خوشابه‌حال شخصی که خدا تنبیهش می‌کند. پس تأدیب قادر مطلق را خوار مشمار.
\v 18 زیرا که او مجروح می‌سازد و التیام می‌دهد، و می‌کوبد و دست او شفا می‌دهد.
\v 19 در شش بلا، تو را نجات خواهد داد و در هفت بلا،هیچ ضرر بر تو نخواهد رسید.
\v 20 در قحط تو را از مرگ فدیه خواهد داد، و در جنگ از دم شمشیر.
\v 21 از تازیانه زبان پنهان خواهی ماند، و چون هلاکت آید، از آن نخواهی ترسید.
\v 22 بر خرابی و تنگسالی خواهی خندید، و از حیوانات زمین بیم نخواهی داشت.
\v 23 زیرا با سنگهای صحرا همداستان خواهی بود، و حیوانات صحرا با تو صلح خواهند کرد.
\v 24 و خواهی دانست که خیمهٔ تو ایمن است، و مسکن خود را تجسّس‌خواهی کرد و چیزی مفقود نخواهی یافت.
\v 25 و خواهی دانست که نسلت زیاد است و اولاد تو مثل علف زمین.
\v 26 و در شِیخوخیت به قبر خواهی رفت، مثل بافه گندم که در موسمش برداشته می‌شود.
\v 27 اینک این را تفتیش نمودیم و چنین است، پس تو این را بشنو و برای خویشتن بدان.
