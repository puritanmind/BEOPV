\c 27
\p
\v 1 ایوب دیگر باره مَثَل خود را آورده، گفت،
\v 2 به حیات خدا که حقّ مرا برداشته و به قادرمطلق که جان مرا تلخ نموده است،
\v 3 که مادامی ‌که جانم در من باقی است و نفخه خدا در بینی من می‌باشد،
\v 4 یقیناً لبهایم به بی‌عدالتی تکلّم نخواهد کرد، و زبانم به فریب تنطّق نخواهد نمود.
\v 5 حاشا از من که شما را تصدیق نمایم، و تا بمیرم کاملیت خویش را از خود دور نخواهم ساخت.
\v 6 عدالت خود را استوار نگاه می‌دارم و آن را ترک نخواهم نمود، و دلم تا زنده باشم، مرا مذمّت نخواهد کرد.
\v 7 دشمنِ من مثل شریر باشد، و مقاومت‌کنندگانم مثل خطاکاران.
\v 8 زیرا امید شریر چیست هنگامی‌که خدا او را منقطع می‌سازد؟ و حینی‌که خدا جان او را می‌گیرد؟
\v 9 آیا خدا فریاد او را خواهد شنید، هنگامی‌که مصیبت بر او عارض شود؟
\v 10 آیا در قادرمطلق تلذّذ خواهد یافت، و در همه اوقات از خدا مسألت خواهد نمود؟
\v 11 شما را دربارهٔ دست خدا تعلیم خواهم داد و از اعمال قادرمطلق چیزی مخفی نخواهم داشت.
\v 12 اینک همهٔ شما این را ملاحظه کرده‌اید، پس چرا بالکلّ باطل شده‌اید.
\v 13 این است نصیب مرد شریر از جانب خدا، و میراث ظالمان که آن را از قادرمطلق می‌یابند.
\v 14 اگر فرزندانش بسیار شوند شمشیر برای ایشان است، و ذرّیت او از نان سیر نخواهند شد.
\v 15 بازماندگان او از وبا دفن خواهند شد، و بیوه زنانش گریه نخواهند کرد،
\v 16 اگر چه نقره را مثل غبار اندوخته کند، و لباس را مثل گِل آماده سازد.
\v 17 او آماده می‌کند امّا مرد عادل آن را خواهد پوشید، و صالحان نقره او را تقسیم خواهند نمود.
\v 18 خانه خود را مثل بید بنا می‌کند، و مثل سایبانی که دشتبان می‌سازد.
\v 19 او ثروتمند می‌خوابد، امّا دفن نخواهد شد. چشمان خود را می‌گشاید و نیست می‌باشد.
\v 20 ترسها مثل آب او را فرومی‌گیرد، و گردباد او را در شب می‌رباید.
\v 21 باد شرقی او را برمی‌دارد و نابود می‌شود و او را از مکانش دور می‌اندازد،
\v 22 زیرا (خدا) بر او تیر خواهد انداخت و شفقت نخواهد نمود. اگر چه او می‌خواهد از دست وی فرار کرده، بگریزد.
\v 23 مردم کفهای خود را بر او بهم می‌زنند و او را از مکانش صفیر زده، بیرون می‌کنند.