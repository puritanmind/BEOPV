\c 17
\p
\v 1 روح من تلف شده، و روزهایم تمام‌گردیده، و قبر برای من حاضر است.
\v 2 به درستی که استهزاکنندگان نزد منند، و چشم من در منازعت ایشان دائماً می‌ماند.
\v 3 الآن گرو بده وبه جهت من نزد خود ضامن باش. والاّ کیست که به من دست دهد؟
\v 4 چونکه دل ایشان را از حکمت منع کرده‌ای، بنابراین ایشان را بلند نخواهی ساخت.
\v 5 کسی که دوستان خود را به تاراج تسلیم کند، چشمان فرزندانش تار خواهد شد.
\v 6 مرا نزد امّت‌ها مَثَل ساخته است، و مثل کسی که بر رویش آب دهان اندازند شده‌ام.
\v 7 چشم من از غصّه کاهیده شده است، و تمامی اعضایم مثل سایه گردیده.
\v 8 راستان به سبب این، حیران می‌مانند و صالحان خویشتن را بر ریاکاران برمی‌انگیزانند.
\v 9 امّا مرد عادل به طریق خود متمسّک می‌شود، و کسی که دست پاک دارد، در قوّت پیشرفت خواهد نمود.
\v 10 امّا همهٔ شما برگشته، الآن بیایید و در میان شما حکیمی نخواهم یافت.
\v 11 روزهای من گذشته، و قصدهای من و فکرهای دلم منقطع شده است.
\v 12 شب را به روز تبدیل می‌کنند و با وجود تاریکی می‌گویند روشنایی نزدیک است.
\v 13 وقتی‌که امید دارم هاویه خانه من می‌باشد، و بستر خود را در تاریکی می‌گسترانم،
\v 14 و به هلاکت می‌گویم تو پدر من هستی و به کِرم که تو مادر و خواهر من می‌باشی.
\v 15 پس امید من کجا است؟ و کیست که امید مرا خواهد دید؟
\v 16 تا بندهای هاویه فرو می‌رود، هنگامی‌که با هم در خاک نزول (نماییم).