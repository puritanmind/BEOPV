\c 1
\p
\v 1 شَمعون پِطرُس، غلام و رسول عیسی مسیح، به آنانی که ایمان گرانبها را به مساویِ ما یافته‌اند، در عدالت خدای ما و عیسی مسیح نجات دهنده،
\v 2 فیض و سلامتی در معرفت خدا، و خداوند ما عیسی بر شما افزون باد.
\v 3 چنانکه قوّت الهیهٔ او همهٔ چیزهایی را که برای حیات و دینداری لازم است، به ما عنایت فرموده است، به معرفت او که ما را به جلال و برتری خود دعوت نموده،
\v 4 که بوساطت آنها وعده‌های بی‌نهایت عظیم و گرانبها به ما داده شد، تا شما به اینها شریکِ طبیعتِ الٰهی گردید، و از فسادی که از شهوت در جهان است، خلاصی یابید،
\v 5 و به همین جهت، کمال سعی نموده، در ایمان خود برتری پیدا نمایید؛
\v 6 و در فضیلت، علم و در علم، عفّت و در عفّت، صبر و در صبر، دینداری؛
\v 7 و در دینداری، محبّت برادران و در محبّت برادران، محبّت را.
\v 8 زیرا هرگاه اینها در شما یافت شود و بیفزاید، شما را نمی‌گذارد که در معرفت خداوند ما عیسی مسیح کاهل یا بی‌ثمر بوده باشید.
\v 9 زیرا هرکه اینها را ندارد، کور و کوتاه نظر است و تطیهرِ گناهانِ گذشتهٔ خود را فراموش کرده است.
\v 10 لهذا ای برادران، بیشتر جدّ و جهد کنید تا دعوت و برگزیدگی خود را ثابت نمایید، زیرا اگر چنین کنید، هرگز لغزش نخواهید خورد،
\v 11 و همچنین دخول در ملکوت جاودانی خداوند و نجات‌دهندهٔ ما عیسی مسیح به شما به دولتمندی داده خواهد شد.
\v 12 لهذا از پیوسته یاد دادن شما از این امور غفلت نخواهم ورزید، هرچند آنها را می‌دانید، و در آن راستی که نزد شما است استوار هستید.
\v 13 لکن، این را صواب می‌دانم، مادامی که در این خیمه هستم، شما را به یاد آوری برانگیزانم؛
\v 14 چونکه می‌دانم که وقت بیرون کردن خیمهٔ من نزدیک است، چنانکه خداوند ما عیسی مسیح نیز مرا آگاهانید.
\v 15 و برای این نیز کوشش می‌کنم تا شما در هر وقت بعد از رفتن من بتوانید این امور را یاد آورید.
\v 16 زیرا که در پی افسانه‌های جعلی نرفتیم، چون از قوّت و آمدن خداوند ما عیسی مسیح شما را اعلام دادیم، بلکه کبریایی او را دیده بودیم.
\v 17 زیرا از خدای پدر اکرام و جلال یافت، هنگامی که آوازی از جلال کبریایی به او رسید که، این است پسر محبوب من، که از وی خشنودم.
\v 18 و این صدا را ما زمانی که با وی در کوه مقدّس بودیم شنیدیم، که از آسمان آورده شد.
\v 19 و کلام انبیا را نیز محکمتر داریم؛ که نیکو می‌کنید اگر در آن اهتمام کنید، مثل چراغی درخشنده در مکان تاریک، تا روز بشکافد و ستارهٔ صبح در دلهای شما طلوع کند،
\v 20 و این را نخست بدانید که، هیچ نبوّتِ کتاب از تفسیر خود نبی نیست.
\v 21 زیرا که نبوّت به ارادهٔ انسان هرگز آورده نشد، بلکه مردمان به روح‌القدس مجذوب شده، از جانب خدا سخن گفتند.