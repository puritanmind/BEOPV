\c 1
\p
\v 1 شَمعون پِطرُس، غلام و رسول عیسی مسیح، به آنانی که ایمان گرانبها را به سان ما یافته‌اند، در عدالت خدای ما و عیسی مسیح نجات دهنده،
\v 2 فیض و آرامش در شناخت خدا، و خداوند ما عیسی بر شما افزون باد.
\v 3 چنانکه قدرت الهیِ او همهٔ چیزهایی را که برای حیات و دینداری لازم است، به ما عنایت فرموده است، به شناخت او که ما را به جلال و برتری خود دعوت نموده،
\v 4 که به‌واسطۀ آنها وعده‌های بی‌نهایت عظیم و گرانبها به ما داده شد، تا شما به اینها شریکِ طبیعتِ الٰهی گردید، و از فسادی که از شهوت در جهان است، رهایی یابید،
\v 5 و به همین جهت، با تمام سعی بکوشید، تا به ایمان خود فضیلت بیفزایید، و به فضیلت دانش را؛
\v 6 و به دانش، خویشتنداری و به خویشتنداری، صبر و به صبر، دینداری را؛
\v 7 و به دینداری، مهر برادرانه و به مهر برادرانه، محبّت را.
\v 8 زیرا هرگاه اینها در شما یافت شود و بیفزاید، نمی‌گذارد در شناخت خداوند ما عیسی مسیح کاهل یا بی‌ثمر بوده باشید.
\v 9 زیرا هرکه اینها را ندارد، کور و کوتاه نظر است، و پاک شدن از گناهانِ گذشتهٔ خود را فراموش کرده است.
\v 10 پس ای برادران، بیشتر کوشش کنید تا فراخواندگی و برگزیدگی خود را ثابت نمایید، زیرا اگر چنین کنید، هرگز لغزش نخواهید خورد،
\v 11 و همچنین ورود به ملکوت جاودانی خداوند و نجات‌دهندهٔ ما عیسی مسیح به شما به فزونی داده خواهد شد.
\v 12 پس از یادآوری پیوستۀ شما از این امور غفلت نخواهم ورزید، هرچند آنها را می‌دانید، و در آن حقیقت که نزد شما است استوار هستید.
\v 13 و این را صلاح می‌دانم، مادامی که در این خیمه هستم، شما را به یاد آوری برانگیزانم؛
\v 14 چونکه می‌دانم که وقت بیرون شدن از خیمهٔ من نزدیک است، چنانکه خداوند ما عیسی مسیح نیز مرا آگاهانید.
\v 15 و برای این نیز کوشش می‌کنم تا شما در هر وقت بعد از رفتن من بتوانید این امور را یاد آورید.
\v 16 زیرا که در پی افسانه‌های جعلی نرفتیم، چون از قدرت و آمدن خداوند ما عیسی مسیح شما را اعلام دادیم، بلکه کبریایی او را دیده بودیم.
\v 17 زیرا از خدای پدر اکرام و جلال یافت، هنگامی که صدایی از جلال کبریایی به او رسید که، «این است پسر محبوب من، که از وی خشنودم.»
\v 18 و این صدا را ما زمانی که با وی در کوه مقدّس بودیم شنیدیم، که از آسمان آورده شد.
\v 19 و کلام مطمئن‌ترِ انبیا را نیز داریم؛ که نیکو می‌کنید اگر در آن توجه کنید، مثل چراغی درخشنده در مکان تاریک، تا روز بردمد و ستارهٔ صبح در دلهای شما طلوع کند،
\v 20 و این را نخست بدانید که، هیچ نبوّتِ کتاب از تفسیر خود نبی نیست.
\v 21 زیرا که نبوّت به ارادهٔ انسان هرگز آورده نشد، بلکه مردانِ مقدّسِ خدا به روح‌القدس متحرک گشته، سخن گفتند.