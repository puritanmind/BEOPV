\c 3
\p
\v 1 این رساله دوّم را ای محبوبان، الآن به شما می‌نویسم؛ که به این هر دو، دلِ پاک شما را از راه یادآوری برمی‌انگیزانم،
\v 2 تا بخاطر آرید کلماتی که انبیای مقدّس پیشاپیش گفته‌اند، و حکمِ ما رسولانِ خداوند و نجات دهنده را:
\v 3 و نخست این را بدانید، که در ایّام آخر استهزاکنندگان با استهزا ظاهر خواهند شد، که بر وفق شهوات خود رفتار نموده،
\v 4 خواهند گفت: کجاست وعدهٔ آمدن او؟ زیرا از زمانی که پدران به خواب رفتند، هرچیز به همینطوری که از ابتدای آفرینش بود، باقی است.
\v 5 زیرا که ایشان عمداً از این غافل هستند، که به کلام خدا آسمانها از قدیم بود، و زمین از آب و به آب شکل پذیرفت،
\v 6 و به این هر دو، دنیایی که آن وقت بود در آب غرق شده، هلاک گشت،
\v 7 امّا آسمان و زمین، الآن به همان کلام برای آتش ذخیره شده، و تا روز داوری و هلاکتِ مردم بی‌دین نگاه داشته شده‌اند.
\v 8 امّا ای محبوبان، این یک چیز از شما مخفی نماند، که یک روز نزد خدا چون هزار سال است، و هزار سال چون یک روز.
\v 9 خداوند در وعدهٔ خود تأخیر نمی‌نماید، چنانکه بعضی تأخیر می‌پندارند، بلکه بر ما تحمّل می‌نماید، چون نمی‌خواهد که کسی هلاک گردد، بلکه همه به توبه گرایند.
\v 10 امّا روز خداوند چون دزد در شب خواهد آمد؛ که در آن آسمانها به غرشی عظیم زایل خواهند شد و عناصر سوخته شده، از هم خواهد پاشید، و زمین و کارهایی که در آن است سوخته خواهد شد.
\v 11 پس چون همهٔ اینها ذوب خواهند گردید، شما چگونه مردمانی باید باشید، در هر زندگی مقدّس و دینداری؟
\v 12 و آمدن روز خدا را انتظار بکشید و آن را بشتابانید، که در آن آسمانها سوخته شده، از هم پاشیده خواهند شد و عناصر از حرارت گداخته خواهد گردید.
\v 13 ولی به‌حسب وعدهٔ او، منتظر آسمانهای جدید و زمینی جدید هستیم، که در آنها عدالت ساکن خواهد بود.
\v 14 پس ای محبوبان، چون انتظار این چیزها را می‌کشید، جدّ و جهد نمایید تا نزد او بی‌لکه و بی‌عیب در سلامتی یافت شوید.
\v 15 و صبوریِ خداوندِ ما را نجات بدانید؛ چنانکه برادر محبوب ما پولُس نیز برحسب حکمتی که به وی داده شد، به شما نوشت؛
\v 16 و همچنین در سایر رساله‌های خود این چیزها را بیان می‌نماید؛ که در آنها بعضی چیزهاست که فهمیدن آنها مشکل است، و مردمان بی‌علم و ناپایدار آنها را مثل سایر کتب تحریف می‌کنند، تا به هلاکت خود برسند.
\v 17 پس شما ای حبیبان، چون این امور را از پیش می‌دانید، باحذر باشید که مبادا به گمراهی بی‌دینان ربوده شده، از پایداریِ خود بیفتید.
\v 18 بلکه در فیض و شناخت خداوند و نجات‌دهندهٔ ما عیسی مسیح رشد کنید، که او را از کنون تا ابد جلال باد. آمین.