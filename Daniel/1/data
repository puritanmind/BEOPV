\c 1
\p
\v 1 در سال سوم سلطنت یهُویاقیم پادشاه یهودا، نَبوْکَدْنَصَّر پادشاه بابل به اورشلیم آمده، آن را محاصره نمود.
\v 2 و خداوند یهُویاقیم پادشاه یهودا را با بعضی از ظروف خانه خدا به دست او تسلیم نمود و او آنها را به زمین شِنْعار به خانه خدای خود آورد و ظروف را در خزانهٔ خدای خویش گذاشت.
\v 3 و پادشاه اَشفَناز رئیس خواجه سرایان خویش را امر فرمود که بعضی از بنی‌اسرائیل و از اولاد پادشاهان و از شُرَفا را بیاورد.
\v 4 جوانانی که هیچ عیبی نداشته باشند و نیکومنظر و در هرگونه حکمت ماهر و به علم دانا و به فنون فهیم باشند که قابلیت برای ایستادن در قصر پادشاه داشته باشند و علم و زبان کلدانیان را به ایشان تعلیم دهند.
\v 5 و پادشاه وظیفه روزینه از طعام پادشاه و از شرابی که او می‌نوشید تعیین نمود و (امر فرمود) که ایشان را سه سال تربیت نمایند و بعد از پایان آن مدّت در حضور پادشاه حاضر شوند.
\v 6 و در میان ایشان دانیال و حَنَنْیا و میشائیل و عَزَرْیا از بنی‌یهودا بودند.
\v 7 و رئیس خواجه سرایان نامها به ایشان نهاد، امّا دانیال را به بَلْطَشَصَّر و حَنَنْیا را به شَدْرَک و میشائیل را به میشَک و عَزَرْیا را به عَبْدْنَغُو مسمّی ساخت.
\v 8 امّا دانیال در دل خود قصد نمود که خویشتن را از طعام پادشاه و از شرابی که او می‌نوشیدنجس نسازد. پس از رئیس خواجه سرایان درخواست نمود که خویشتن را نجس نسازد.
\v 9 و خدا دانیال را نزد رئیس خواجه سرایان محترم و مکرّم ساخت.
\v 10 پس رئیس خواجه سرایان به دانیال گفت، من از آقای خود پادشاه که خوراک و مشروبات شما را تعیین نموده است می‌ترسم. چرا چهره‌های شما را از سایر جوانانی که فرزندان جنس شما می‌باشند، زشتتر بیند و همچنین سر مرا نزد پادشاه در خطر خواهید انداخت.
\v 11 پس دانیال به رئیس ساقیان که رئیس خواجه‌سرایان او را بر دانیال و حَنَنْیا و میشائیل و عَزَرْیا گماشته بود گفت،
\v 12 مستدعی آنکه بندگان خود را ده روز امتحان نمایی و به ما بُقُول برای خوردن بدهند و آب به جهت نوشیدن.
\v 13 و چهره‌های ما و چهره‌های سایر جوانانی را که طعام پادشاه را می‌خورند به حضور تو ملاحظه نمایند و به نَهجی که خواهی دید با بندگانت عمل نمای.
\v 14 و او ایشان را در این امر اجابت نموده، ده روز ایشان را امتحان کرد.
\v 15 و بعد از پایان ده روز معلوم شد که چهره‌های ایشان از سایر جوانانی که طعام پادشاه را می‌خوردند نیکوتر و فربه‌تر بود.
\v 16 پس رئیس ساقیان طعام ایشان و شراب را که باید بنوشند برداشت و بُقُول به ایشان داد.
\v 17 امّا خدا به این چهار جوان معرفت و ادراک در هر گونه علم و حکمت عطا فرمود و دانیال در همه رؤیاها و خوابها فهیم گردید.
\v 18 و بعد ازپایان روزهایی که پادشاه امر فرموده بود که ایشان را بیاورند، رئیس خواجه سرایان ایشان را به حضور نَبوْکَدْنَصَّر آورد.
\v 19 و پادشاه با ایشان گفتگو کرد و از همهٔ ایشان کسی مثل دانیال و حَنَنْیا و میشائیل و عَزَرْیا یافت نشد پس در حضور پادشاه ایستادند.
\v 20 و در هر مسأله حکمت و فطانت که پادشاه از ایشان استفسار کرد، ایشان را از همهٔ مجوسیان و جادوگرانی که در تمام مملکت او بودند ده مرتبه بهتر یافت.
\v 21 و دانیال بود تا سال اوّل کورش پادشاه.
