\c 19
\p
\v 1 و خداوند موسی و هارون را خطاب کرده، گفت،
\v 2 این است فریضۀشریعتی که خداوند آن را امر فرموده، گفت، به بنی‌اسرائیل بگو که گاو سرخ پاک که در آن عیب نباشد و یوغ بر گردنش نیامده باشد، نزد تو بیاورند.
\v 3 و آن را به العازار کاهن بدهید، و آن را بیرون از لشکرگاه برده، پیش روی وی کشته شود.
\v 4 و العازار کاهن به انگشت خود از خون آن بگیرد، و به سوی پیشگاه خیمۀ اجتماع آن خون را هفت مرتبه بپاشد.
\v 5 و گاو در نظر او سوخته شود، پوست و گوشت و خون با سرگین آن سوخته شود.
\v 6 و کاهن چوب سرو با زوفا و قرمز گرفته، آنها را در میان آتشِ گاو بیندازد.
\v 7 پس کاهن لباس خود را بشوید و بدن خود را به آب غسل دهد، و بعد از آن در لشکرگاه داخل شود و کاهن تا شام نجس باشد.
\v 8 و کسی که آن را سوزانید، لباس خود را به آب بشوید و بدن خود را به آب غسل دهد، و تا شام نجس باشد.
\v 9 و شخص پاک، خاکستر گاو را جمع کرده، بیرون از لشکرگاه در جای پاک بگذارد. و آن بجهت جماعت بنی‌اسرائیل برای آب تنزیه نگاه داشته شود. آن قربانی گناه است.
\v 10 و کسی که خاکستر گاو را جمع کند، لباس خود را بشوید و تا شام نجس باشد. این برای بنی‌اسرائیل و غریبی که در میان ایشان ساکن باشد، فریضه‌ای ابدی خواهد بود.
\v 11 هرکه میتۀ هر آدمی را لمس نماید، هفت روز نجس باشد.
\v 12 و آن شخص در روز سوم خویشتن را به آن پاک کند، و در روز هفتم پاک باشد، و اگر خویشتن را در روز سوم پاک نکرده باشد، در روز هفتم پاک نخواهد بود.
\v 13 و هرکه میتۀ هر آدمی را که مرده باشد لمس نموده، وخود را به آن پاک نکرده باشد، او مسکن خداوند را ملوث کرده است. و آن شخص از اسرائیل منقطع شود، چونکه آب تنزیه بر او پاشیده نشده است، نجس خواهد بود، و نجاستش بر وی باقی است.
\v 14 این است قانون برای کسی که در خیمه‌ای بمیرد، هرکه داخل آن خیمه شود و هرکه در آن خیمه باشد هفت روز نجس خواهد بود.
\v 15 و هر ظرف گشاده که سرپوش برآن بسته نباشد، نجس خواهد بود.
\v 16 و هرکه در بیابان کشتۀ شمشیر یا میته یا استخوان آدمی یا قبری را لمس نماید، هفت روز نجس باشد.
\v 17 و برای شخص نجس از خاکستر آتش آن قربانی گناه بگیرند و آب روان برآن در ظرفی بریزند.
\v 18 و شخص پاک زوفا گرفته، درآن آب فرو برد و بر خیمه بر همۀ اسباب و کسانی که در آن بودند و بر شخصی که استخوان یا مقتول یا میته یا قبر را لمس کرده باشد، بپاشد.
\v 19 و آن شخصِ پاک، آب را بر آن شخص نجس در روز سوم و در روز هفتم بپاشد، و در روز هفتم خویشتن را تطهیر کرده، لباس خود را بشوید و به آب غسل کند و در شام پاک خواهد بود.
\v 20 و امّا کسی که نجس شده، خویشتن را تطهیر نکند. آن شخص از میان جماعت منقطع شود، چونکه مَقْدَس خداوند را ملوث نموده، و آب تنزیه بر او پاشیده نشده است. او نجس است.
\v 21 و برای ایشان فریضۀ ابدی خواهد بود. و کسی که آب تنزیه را بپاشد، لباس خود را بشوید و کسی که آب تنزیه را لمس کند، تا شام نجس باشد.
\v 22 و هر چیزی را که شخص نجس لمس نماید نجس خواهد بود، و هر کسی که آن را لمس نماید تا شام نجس خواهد بود.