\c 13
\p
\v 1 و خداوند موسی را خطاب کرده، گفت،
\v 2 کسان بفرست تا زمین کنعان را که به بنی‌اسرائیل دادم، جاسوسی کنند؛ یک نفر را از هر سبط آبای ایشان که هرکدام در میان ایشان سرور باشد، بفرستید.
\v 3 پس موسی به فرمان خداوند ، ایشان را از صحرای فاران فرستاد، و همۀ ایشان رؤسای بنی‌اسرائیل بودند.
\v 4 و نامهای ایشان اینهاست، از قبیلهٔ رؤبین، شَمّوع پسر زَکّور.
\v 5 از قبیلهٔ شَمعون، شافاط پسر حوری.
\v 6 از قبیله یهودا، کالیب پسر یفُنَّه.
\v 7 از قبیلهٔ یسّاکار، یجْآل پسر یوسف.
\v 8 از قبیلهٔ افرایم، هوشَع پسر نون.
\v 9 از قبیلهٔ بنیامین، فَلطی پسر رافو.
\v 10 از قبیلهٔ زِبولون، جَدّیئیل پسر سودی.
\v 11 از قبیلهٔ یوسف از قبیلهٔ مَنَسّی، جَدّی پسر سوسی.
\v 12 از قبیلهٔ دان، عَمّیئیل پسر جَمَلّی.
\v 13 از قبیلهٔ اشیر، سَتور پسر میکائیل.
\v 14 از قبیلهٔ نفتالی، نَحبی پسر وَفْسی.
\v 15 از قبیلهٔ جاد، جاؤئیل پسر ماکی.
\v 16 این است نامهای کسانی که موسی برای جاسوسی زمین فرستاد، و موسی هوشع پسر نون را یهوشوع نام نهاد.
\v 17 و موسی ایشان را برای جاسوسی زمین کنعان فرستاده، به ایشان گفت، از اینجا به جنوب رفته، به کوهستان برآیید.
\v 18 و زمین را ببینید که چگونه است و مردم را که در آن ساکنند که قوی‌اند یا ضعیف، کمند یا زیاد.
\v 19 و زمینی که در آن ساکنند چگونه است، نیک یا بد؟ و در چه قسم شهرها ساکنند، در چادرها یا در قلعه‌ها؟
\v 20 و چگونه‌است زمین، چرب یا لاغر؟ درخت دارد یا نه؟ پس قوی دل شده، از میوۀ زمین بیاورید. و آن وقت موسم نوبر انگور بود.
\v 21 پس رفته، زمین را از بیابان سین تا رَحوب‌نزد مدخل حَمات جاسوسی کردند.
\v 22 و به جنوب رفته، به حبرون رسیدند، و اَخیمان و شیشای و تلمای بنی‌عناق در آنجا بودند، امّا حبرون هفت سال قبل از صوعنِ مصر بنا شده بود.
\v 23 و به درّه اَشْکول آمدند، و شاخه‌ای با یک خوشۀ انگور بریده، آن را بر چوب‌دستی، میان دو نفر با قدری از انار و انجیر برداشته، آوردند.
\v 24 و آن مکان به سبب خوشۀ انگور که بنی‌اسرائیل از آنجا بریده بودند، به درّه اَشکول نامیده شد.
\v 25 و بعد از چهل روز، از جاسوسی زمین برگشتند.
\v 26 و روانه شده، نزد موسی و هارون و تمامی جماعت بنی‌اسرائیل به قادش در بیابان فاران رسیدند، و برای ایشان و برای تمامی جماعت خبر آوردند، و میوۀ زمین را به ایشان نشان دادند.
\v 27 و برای او حکایت کرده، گفتند، به زمینی که ما را فرستادی رفتیم، و به درستی که به شیر و شهد جاری است، و میوه‌اش این است.
\v 28 امّا مردمانی که در زمین ساکنند زورآورند، و شهرهایش حصاردار و بسیار عظیم، و بنی‌عناق را نیز در آنجا دیدیم.
\v 29 و عمالقه در زمین جنوب ساکنند، و حِتّیان و یبوسیان و اموریان در کوهستان سکونت دارند. و کنعانیان نزد دریا و بر کنارۀ اُردُن ساکنند.
\v 30 و کالیب قوم را پیش موسی خاموش ساخته، گفت، بلافاصله برویم و آن را در تصرف آریم، زیرا که می‌توانیم بر آن غالب شویم.
\v 31 امّا آن کسانی که با وی رفته بودند، گفتند، نمی‌توانیم با این قوم مقابله نماییم زیرا که ایشان از ما قوی‌ترند.
\v 32 و دربارۀ زمینی که آن را جاسوسی کرده بودند، خبر بد نزد بنی‌اسرائیل آورده، گفتند، زمینی که برای جاسوسی آن از آن گذشتیم زمینی است که ساکنان خود را می‌خورد،و تمامی قومی که در آن دیدیم، مردان بلند قد بودند.
\v 33 و در آنجا جبّاران بنی‌عناق را دیدیم که اولاد جبّارانند، و ما در نظر خود مثل ملخ بودیم و همچنین در نظر ایشان می‌نمودیم.