\c 7
\p
\v 1 و در روزی که موسی از برپا داشتن مسکن فارغ شده و آن را مسح نموده و تقدیس کرده و تمامی اسبابش را و مذبح را با تمامی اسبابش مسح کرده و تقدیس نموده بود،
\v 2 سروران اسرائیل و رؤسای خاندان آبای ایشان هدیه گذرانیدند. و اینها رؤسای قبیله‌ها بودند که بر شمرده‌شدگان گماشته شدند.
\v 3 پس ایشان بجهت هدیۀ خود، به حضور خداوند شش ارابۀ سرپوشیده و دوازده گاو آوردند، یعنی یک ارابه برای دو سرور، و برای هر نفری یک گاو، و آنها را پیش روی مسکن آوردند.
\v 4 و خداوند موسی را خطاب کرده، گفت،
\v 5 اینها را از ایشان بگیر تا برای بجا آوردن خدمت خیمۀ اجتماع به کار آید، و به لاویان به هر کس به اندازۀ خدمتش تسلیم نما.
\v 6 پس موسی ارابه‌ها و گاوها را گرفته، آنها را به لاویان تسلیم نمود.
\v 7 دو ارابه و چهار گاو به بنی‌جَرشون، به اندازۀ خدمت ایشان تسلیم نمود.
\v 8 و چهار ارابه و هشت گاو به بنی‌مَراری، به اندازۀ خدمت ایشان، به دست ایتامار پسر هارون کاهن تسلیم نمود.
\v 9 امّا به بنی‌قَهات هیچ نداد، زیرا خدمت قدس متعلق به ایشان بود و آن را بر دوش خود برمی‌داشتند.
\v 10 و سروران بجهت تبرک مذبح، در روز مسح کردن آن، هدیه گذرانیدند. و سروران هدیۀ خود را پیش مذبح آوردند.
\v 11 و خداوند به موسی گفت که هر سرور در روز نوبۀ خود هدیۀ خویش را بجهت تبرک مذبح بگذراند.
\v 12 و در روز اول، نَحشون پسر عَمّیناداب از قبیله یهودا هدیۀ خود را گذرانید.
\v 13 و هدیۀ او یک طَبَقِ نقره بود که وزنش صد و سی مثقال بود، و یک لگن نقره، هفتاد مثقال به مثقال قدس که هر دوی آنها پر از آرد نرم مخلوط شده با روغن بود بجهت هدیۀ آردی.
\v 14 و یک قاشق طلا ده مثقال پر از بخور.
\v 15 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 16 و یک بز نر بجهت قربانی گناه.
\v 17 و بجهت ذبیحه سلامتی، دو گاو و پنج قوچ و پنج بز نر و پنج برۀ نرینۀ یک ساله، این بود هدیۀ نَحشون پسر عَمّیناداب.
\v 18 و در روز دوم، نَتَنائیل پسر صوغر، سَروَرِ یسّاکار هدیه گذرانید.
\v 19 و هدیه‌ای که او گذرانید یک طبق نقره بود که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 20 و یک قاشق طلا ده مثقال پر از بخور.
\v 21 و یک گاو جوان و یک قوچ و یک برۀ نرینۀ یک ساله، بجهت قربانی سوختنی.
\v 22 و یک بز نر بجهت قربانی گناه.
\v 23 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله، این بود هدیۀ نَتَنائیل پسر صوغر.
\v 24 و در روز سوم، اَلیآب پسر حیلون سرور بنی‌ زِبولون،
\v 25 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم‌مخلوط با روغن بجهت هدیۀ آردی.
\v 26 و یک قاشق طلا ده مثقال پر از بخور،
\v 27 و یک گاو جوان و یک قوچ و برۀ نرینۀ یک ساله بجهت قربانی سوختنی.
\v 28 و یک بز نر بجهت قربانی گناه.
\v 29 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَلیآب پسر حیلون.
\v 30 و در روز چهارم، اَلیصور پسر شَدَیئور سرور بنی‌رؤبین.
\v 31 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 32 و یک قاشق طلا ده مثقال پر از بخور.
\v 33 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 34 و یک بز نر بجهت قربانی گناه.
\v 35 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَلیصوربن شَدَیئور.
\v 36 و در روز پنجم، شَلومیئیل پسر صوریشدّای سرور بنی‌شمعون.
\v 37 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم مخلوط با روغن بجهت هدیه آردی.
\v 38 و یک قاشق طلا ده مثقال پر از بخور.
\v 39 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 40 و یک بز نر بجهت قربانی گناه.
\v 41 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ شَلومیئیل پسر صوریشَدّای.
\v 42 و در روز ششم، اَلیاساف پسر دَعوئیل سرور بنی‌جاد.
\v 43 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال،موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 44 و یک قاشق طلا ده مثقال پر از بخور.
\v 45 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 46 و یک بز نر بجهت قربانی گناه.
\v 47 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَلیاساف پسر دَعوئیل.
\v 48 و در روز هفتم، اَلیشَمَع پسر عَمّیهود سرور بنی‌افرایم.
\v 49 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 50 و یک قاشق طلا ده مثقال پر از بخور.
\v 51 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 52 و یک بز نر بجهت قربانی گناه.
\v 53 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَلیشَمَع پسر عَمّیهود.
\v 54 و در روز هشتم، جَمْلیئیل پسر فَدَهْصور سرور بنی‌مَنَسّی.
\v 55 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال، موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 56 و یک قاشق طلا ده مثقال پر از بخور.
\v 57 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 58 و یک بز نر بجهت قربانی گناه.
\v 59 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ جملیئیل پسر فَدَهصور.
\v 60 و در روز نهم، اَبیدان پسر جِدعونی سرور بنی‌بنیامین.
\v 61 هدیۀ او یک طبق نقره که وزنش‌صد و سی مثقال بود و یک لگن نقره هفتاد مثقال موافق مثقال قدس، هر دوی آنها پر از آرد نرم مخلوط با روغن، بجهت هدیۀ آردی.
\v 62 و یک قاشق طلا ده مثقال پر از بخور.
\v 63 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 64 و یک بز نر به جهت قربانی گناه‌
\v 65 و به جهت ذبیحۀ سلامتی دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَبیدان پسر جِدعونی.
\v 66 و در روز دهم، اَخیعَزَربن عَمّیشدّای سرور بنی‌دان.
\v 67 هدیۀ او یک طبق نقره که وزنش صد و سی مثقال بود، و یک لگن نقره، هفتاد مثقال موافق مثقال قدس، هر دوی آنها پر از آرد نرم مخلوط با روغن بجهت هدیۀ آردی.
\v 68 و یک قاشق طلا، ده مثقال پر از بخور.
\v 69 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 70 و یک بز نر بجهت قربانی گناه.
\v 71 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَخیعَزَر پسر عَمّیشدای.
\v 72 و در روز یازدهم، فَجْعیئیل پسر عُکران سرور بنی‌اشیر.
\v 73 هدیۀ او یک طبق نقره که وزنش صد و سی مثقال بود، و یک لگن نقره، هفتاد مثقال موافق مثقال قدس؛ هردوی آنها پر از آرد نرم مخلوط با روغن بجهت هدیۀ آردی.
\v 74 و یک قاشق طلا ده مثقال پر از بخور.
\v 75 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 76 و یک بز نر بجهت قربانی گناه.
\v 77 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ فَجْعیئیل پسر عُکران.
\v 78 و در روز دوازدهم، اَخیرَع پسر عینان، سَروَربنی‌نفتالی.
\v 79 هدیۀ او یک طبق نقره که وزنش صد و سی مثقال بود، و یک لگن نقره هفتاد مثقال موافق مثقال قدس، هردوی آنها پر از آرد نرم مخلوط با روغن بجهت هدیۀ آردی.
\v 80 و یک قاشق طلا، ده مثقال پر از بخور.
\v 81 و یک گاو جوان و یک قوچ و یک برۀ نرینۀ یک ساله بجهت قربانی سوختنی.
\v 82 و یک بز نر بجهت قربانی گناه.
\v 83 و بجهت ذبیحۀ سلامتی، دو گاو و پنج قوچ و پنج بز نر و پنج برۀ نرینۀ یک ساله. این بود هدیۀ اَخیرَع پسر عینان.
\v 84 این بود تبرک مذبح در روزی که مسح شده‌بود، از جانب سروران اسرائیل دوازده طبق نقره و دوازده لگن نقره و دوازده قاشق طلا.
\v 85 هر طبق نقره صد و سی مثقال و هر لگن هفتاد، که تمامی نقرۀ ظروف، دوهزار و چهارصد مثقال موافق مثقال قدس بود.
\v 86 و دوازده قاشق طلا پُر از بخور هر کدام ده مثقال موافق مثقال قدس، که تمامی طلای قاشقها صد و بیست مثقال بود.
\v 87 تمامی گاوان بجهت قربانی سوختنی، دوازده گاو و دوازده قوچ و دوازده برۀ نرینۀ یک ساله. با هدیۀ آردی آنها و دوازده بزِ نر بجهت قربانی گناه.
\v 88 و تمامی گاوان بجهت ذبیحۀ سلامتی، بیست و چهار گاو و شصت قوچ و شصت بز نر و شصت برّه نرینۀ یک ساله. این بود تبرک مذبح بعد از آنکه مسح شده بود.
\v 89 و چون موسی به خیمۀ اجتماع داخل شد تا با وی سخن گوید، آنگاه قول را می‌شنید که از بالای کرسی رحمت که بر تابوت شهادت بود، از میان دو کروبی به وی سخن می‌گفت، پس با او تکلّم می‌نمود.