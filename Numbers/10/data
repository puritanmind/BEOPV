\c 10
\p
\v 1 و خداوند موسی را خطاب کرده، گفت،
\v 2 برای خود دو شیپور از نقره بساز، آنها را از چرخکاری درست کن، و آنها را بجهت خواندن جماعت و کوچیدن اردو بکار ببر.
\v 3 و چون آنها را بنوازند تمامی جماعت نزد تو به در خیمۀ اجتماع جمع شوند.
\v 4 و چون یکی را بنوازند، سروران و رؤسای هزاره‌های اسرائیل نزد تو جمع شوند.
\v 5 و چون آهنگ هشدار بنوازید محله‌هایی که به طرف مشرق جا دارند، کوچ‌بکنند.
\v 6 و چون مرتبۀ دوم آهنگ هشدار بنوازید، محله‌هایی که به طرف جنوب جا دارند کوچ کنند؛ بجهت کوچ دادن ایشان آهنگ هشدار بنوازند.
\v 7 و بجهت جمع کردن جماعت بنوازید، امّا آهنگ هشدار منوازید.
\v 8 و بنی‌هارون کاهنان، شیپورها را بنوازند. این برای شما در نسلهای شما فریضۀ ابدی باشد.
\v 9 و چون در زمین خود برای جنگ با دشمنی که بر شما ستم می‌نماید می‌روید، شیپورها را آهنگ هشدار بنوازید، پس به حضور یهوه خدای خود بیاد آورده خواهید شد، و از دشمنان خود نجات خواهید یافت.
\v 10 و در روز شادی خود و در عیدها و در اوّل ماه‌های خود شیپورها را بر قربانی‌های سوختنی و ذبایح سلامتی خود بنوازید، تا برای شما به حضور خدای شما یادگاری باشد. من یهوه خدای شما هستم.
\v 11 و واقع شد در روز بیستم ماه دوم سال دوم که ابر از بالای خیمۀ شهادت برداشته شد،
\v 12 و بنی‌اسرائیل به مراحل خود از صحرای سینا کوچ کردند، و ابر در صحرای فاران ساکن شد،
\v 13 و ایشان اوّل به فرمان خداوند به واسطۀ موسی کوچ کردند.
\v 14 و عَلَم محلۀ بنی‌یهودا، اوّل با افواج ایشان روانه شد، و بر فوج او نَحْشون پسر عَمّیناداب بود.
\v 15 و بر فوج قبیلهٔ بنی یسّاکار، نَتَنائیل پسر صوغر.
\v 16 و بر فوج قبیلهٔ بنی‌زَبولون، اَلیآب پسر حیلون.
\v 17 پس مسکن را پایین آوردند و بنی‌جَرشون و بنی‌مَراری که حاملان مسکن بودند، کوچ کردند.
\v 18 و عَلَم محلۀ رؤبین با افواج ایشان روانه شد، و بر فوج او اَلیصور پسر شَدَیئور بود.
\v 19 و بر فوج‌قبیلهٔ بنی‌شمعون، شَلومیئیل پسر صورِیشَدّای.
\v 20 و بر فوج قبیلهٔ بنی‌جاد، اَلیاساف پسر دَعوئیل.
\v 21 پس قَهاتیان که حاملان قدس بودند، کوچ کردند و پیش از رسیدن ایشان، آنها مسکن را برپا داشتند.
\v 22 پس عَلَم محلۀ بنی‌افرایم با افواج ایشان روانه شد، و بر فوج او اَلیشَمَع پسر عَمّیهود بود.
\v 23 و بر فوج قبیلهٔ بنی‌مَنَسّی، جَمْلیئیل پسر فَدَهصور.
\v 24 و بر فوج قبیلهٔ بنی‌بنیامین، اَبیدان پسر جِدعونی.
\v 25 پس علم محلۀ بنی‌دان که مؤخر همۀ محله‌ها بود با افواج ایشان روانه شد، و بر فوج او اَخیعَزَر پسر عَمیشَدّای بود.
\v 26 و بر فوج قبیلهٔ بنی‌اشیر، فَجعیئیل پسر عُکران.
\v 27 و بر فوج قبیلهٔ بنی‌نفتالی، اَخیرَع پسر عینان.
\v 28 این بود مراحل بنی‌اسرائیل با افواج ایشان. پس کوچ کردند.
\v 29 و موسی به حوباب پسر رعوئیل مدیانی که برادرزن موسی بود، گفت، ما به مکانی که خداوند دربارۀ آن گفته است که آن را به شما خواهم بخشید کوچ می‌کنیم، همراه ما بیا و بتو احسان خواهیم نمود، چونکه خداوند دربارۀ اسرائیل نیکو گفته‌است.
\v 30 او به وی گفت، نمی‌آیم، بلکه به زمین و به خاندان خود خواهم رفت.
\v 31 گفت، ما را ترک مکن زیرا چونکه تو منازل ما را در صحرا می‌دانی، بجهت ما مثل چشم خواهی بود.
\v 32 و اگر همراه ما بیایی، هر احسانی که خداوند بر ما بنماید، همان را بر تو خواهیم نمود.
\v 33 و از کوه خداوند سفر سه روزه کوچ کردند، و تابوت عهد خداوند سفر سه روزه پیش روی ایشان رفت تا آرامگاهی برای ایشان بطلبد.
\v 34 وابر خداوند در روز بالای سر ایشان بود، وقتی که از لشکرگاه روانه می‌شدند.
\v 35 و چون تابوت روانه می‌شد، موسی می‌گفت، ای خداوند برخیز و دشمنانت پراکنده شوند و مُبغِضانت از حضور تو منهزم گردند.
\v 36 و چون فرود می‌آمد، می‌گفت، ای خداوند نزد هزاران هزارِ اسرائیل رجوع نما.