\c 1
\p
\v 1 و در روز اوّل ماه دوم از سال دوم از بیرون آمدن ایشان از زمین مصر، خداوند در بیابان سینا در خیمۀ اجتماع موسی را خطاب کرده، گفت:
\v 2 حساب تمامی جماعت بنی‌اسرائیل را برحسب قبایل و خاندان آبای ایشان، به شمارۀ اسم‌های همۀ ذکوران موافق سرهای ایشان بگیرید.
\v 3 از بیست ساله و زیاده، هر که از اسرائیل به جنگ بیرون می‌رود، تو و هارون ایشان را برحسب افواج ایشان بشمارید.
\v 4 و همراه شما یک نفر از هر سبط باشد که هر یک رئیس خاندان آبایش باشد.
\v 5 و اسم‌های کسانی که با شما باید بایستند، این است، از رؤبین، الیصوربن شَدَیئور.
\v 6 و از شَمعون، شِلومیئیل پسر صوریشَدّای.
\v 7 و از یهودا، نَحشون پسر عمیناداب.
\v 8 و از یساکار، نَتَنائیل پسر صوغَر.
\v 9 و از زَبولون، اَلیاب پسر حِیلون.
\v 10 و از بنی یوسف، از اَفرایم، اَلیشَمَع پسر عَمّیهود. و از مَنَسّی، جَملیئیل پسر فَدَهْصور.
\v 11 از بنیامین، اَبیدان پسر جِدعونی.
\v 12 و از دان، اَخیعَزَر پسر عَمّیشَدّای.
\v 13 و از اشیر، فَجْعیئیل پسر عُکْران.
\v 14 و از جاد، اَلیاساف پسر دَعوئیل.
\v 15 و از نَفتالی، اَخیرَع پسر عینان.
\v 16 اینانند دعوت شدگان جماعت و سروران قبیله‌های آبای ایشان، و رؤسای هزاره‌های اسرائیل.
\v 17 و موسی و هارون این کسان را که به نام، معیّن شدند، گرفتند.
\v 18 و در روز اوّل ماه دوم، تمامی جماعت را جمع کرده، نسب نامه‌های ایشان را برحسب قبایل و خاندان آبای ایشان، به شمارۀ اسم‌ها از بیست ساله و بالاتر موافق سرهای ایشان خواندند.
\v 19 چنانکه خداوند موسی را امر فرموده بود، ایشان را در بیابان سینا بشمرد.
\v 20 و امّا انساب بنی‌رؤبین نخست‌زادۀ اسرائیل، برحسب قبایل و خاندان آبای ایشان، موافق نامها و سرهای ایشان این بود، هر ذکور از بیست ساله و بالاتر، همهٔ کسانی که برای جنگ بیرون می‌رفتند.
\v 21 شمرده‌شدگان ایشان از قبیلهٔ رؤبین، چهل و شش هزار و پانصد نفر بودند.
\v 22 و انساب بنی‌شمعون برحسب قبایل و خاندان آبای ایشان، کسانی که از ایشان شمرده شدند، موافق شمارۀ اسم‌ها و سرهای ایشان این بود، هر ذکور از بیست ساله و بالاتر، هر که برای جنگ بیرون می‌رفت.
\v 23 شمرده‌شدگان ایشان از قبیلهٔ شَمعون، پنجاه و نه هزار و سیصد نفر بودند.
\v 24 و انساب بنی‌جاد برحسب قبایل و خاندان آبای ایشان، موافق شمارۀ اسم‌ها، از بیست ساله و بالاتر، هر که برای جنگ بیرون می‌رفت.
\v 25 شمرده‌شدگان ایشان از قبیلهٔ جاد، چهل و پنج هزار و ششصد و پنجاه نفر بودند.
\v 26 و انساب بنی‌یهودا برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 27 شمرده‌شدگان ایشان از قبیله یهودا،هفتاد و چهار هزار و شش صد نفر بودند.
\v 28 و انساب بنی‌یسّاکار برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 29 شمرده‌شدگان ایشان از قبیلهٔ یسّاکار، پنجاه و چهار هزار و چهارصد نفر بودند.
\v 30 و انساب بنی‌ زِبولون برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 31 شمرده‌شدگان ایشان از قبیلهٔ زِبولون پنجاه و هفت هزار و چهارصد نفر بودند.
\v 32 و انساب بنی‌یوسف از بنی‌اَفرایم برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 33 شمرده‌شدگان ایشان از قبیلهٔ اَفرایم، چهل هزار و پانصد نفر بودند.
\v 34 و انساب بنی‌مَنَسّی برحسب قبایل و خاندان آبای ایشان، موافق شمارۀ اسم‌ها، از بیست ساله و بالاتر، هر که برای جنگ بیرون می‌رفت.
\v 35 شمرده‌شدگان ایشان از قبیلهٔ منسی، سی و دو هزار و دویست نفر بودند.
\v 36 و انساب بنی‌بنیامین برحسب قبایل و خاندان آبای ایشان، موافق شمارۀ اسم‌ها، از بیست ساله و بالاتر، هر که برای جنگ بیرون می‌رفت.
\v 37 شمرده‌شدگان ایشان از قبیلهٔ بنیامین، سی و پنج هزار و چهارصد نفر بودند.
\v 38 و انساب بنی‌دان برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ می‌رفت.
\v 39 شمرده‌شدگان ایشان از قبیلهٔ دان، شصت و دوهزار و هفتصد نفر بودند.
\v 40 و انساب بنی‌اَشیر برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 41 شمرده‌شدگان ایشان از قبیلهٔ اَشیر، چهل و یک هزار و پانصد نفر بودند.
\v 42 و انساب بنی‌نَفْتالی برحسب قبایل و خاندان آبای ایشان، موافق شمارۀ اسم‌ها از بیست ساله و بالاتر، هر که برای جنگ بیرون می‌رفت.
\v 43 شمرده‌شدگان ایشان از قبیلهٔ نَفْتالی، پنجاه و سه هزار و پانصد نفر بودند.
\v 44 اینانند شمرده‌شدگانی که موسی و هارون با دوازده نفر از سروران اسرائیل، که یک نفر برای هر خاندان آبای ایشان بود، شمردند.
\v 45 و تمامی شمرده‌شدگان بنی‌اسرائیل برحسب خاندان آبای ایشان، از بیست ساله و بالاتر، هر کس از اسرائیل که برای جنگ بیرون می‌رفت.
\v 46 همۀ شمرده‌شدگان، ششصد و سه هزار و پانصد و پنجاه نفر بودند.
\v 47 امّا لاویان برحسب سبط آبای ایشان در میان آنها شمرده نشدند.
\v 48 زیرا خداوند موسی را خطاب کرده، گفت:
\v 49 امّا سبط لاوی را مشمار و حساب ایشان را در میان بنی‌اسرائیل مگیر.
\v 50 امّا لاویان را بر مسکن شهادت و تمامی اسبابش و بر هرچه علاقه به آن دارد بگمار، و ایشان مسکن و تمامی اسبابش را بردارند، و ایشان آن را خدمت نمایند و به اطراف مسکن خیمه زنند.
\v 51 و چون مسکن روانه شود لاویان آن را پایین بیاورند، و چون مسکن افراشته شود لاویان آن را برپا نمایند، و غریبی که نزدیک آن آید، کشته شود.
\v 52 و بنی‌اسرائیل هر کس در محلۀ خود و هر کس نزد عَلَم خویش برحسب افواج خود، خیمه زنند.
\v 53 و لاویان به اطراف مسکن شهادت خیمه زنند، مبادا غضب بر جماعت بنی‌اسرائیل بشود، و لاویان شعائر مسکن شهادت را نگاه دارند.
\v 54 پس بنی‌اسرائیل چنین کردند، و برحسب آنچه خداوند موسی را امر فرموده بود، به عمل آوردند.