\c 36
\p
\v 1 و رؤسای خاندان آبای قبیلۀ بنی‌جلعاد پسر ماکیربن منسی که از قبایل بنی‌یوسف بودند نزدیک آمده به حضور موسی و به حضور سروران و رؤسای خاندان آبای بنی‌اسرائیل عرض کرده،
\v 2 گفتند، خداوند ،آقای ما را امر فرمود که زمین را به قرعه تقسیم کرده، به بنی‌اسرائیل بدهد، و آقای ما از جانب خداوند مأمور شده است که نصیب برادر ما صَلفُحاد را به دخترانش بدهد.
\v 3 پس اگر ایشان به یکی از پسران سایر قبیله‌های بنی‌اسرائیل ازدواج کنند، ارث ما از میراث پدران ما قطع شده، به میراث قبیله‌ای که ایشان به آن داخل شوند، اضافه خواهد شد، و از بهرۀ میراث ما قطع خواهد شد.
\v 4 و چون یوبیل بنی‌اسرائیل بشود ملک ایشان به ملک قبیله‌ای که به آن داخل شوند اضافه خواهد شد، و ملک ایشان از ملک پدران ما قطع خواهد شد.
\v 5 پس موسی بنی‌اسرائیل را برحسب قول خداوند امر فرموده، گفت، قبیلهٔ بنی‌یوسف راست گفتند.
\v 6 این است آنچه خداوند دربارۀ دختران صَلُفْحاد امر فرموده، گفته است، به هر که در نظر ایشان پسند آید، به زنی داده شوند، امّا در خانوادهٔ قبیلهٔ پدران خود فقط به ازدواج داده شوند.
\v 7 پس میراث بنی‌اسرائیل از قبیله به قبیله منتقل نشود، بلکه هر یکی از بنی‌اسرائیل به میراث فرزندان پدران خود ملصق باشند.
\v 8 و هر دختری که وارث ملکی از هر قبیله‌ٔ بنی‌اسرائیل بشود، به کسی از فرزندان قبیلهٔ پدر خود به زنی داده شود، تا هر یکی از بنی‌اسرائیل وارث ملک آبای خود گردند.
\v 9 و ملک از یک قبیله به قبیله دیگر منتقل نشود، بلکه هرکس از قبیله‌های بنی‌اسرائیل به میراث خود ملصق باشند.
\v 10 پس چنانکه خداوند موسی را امر فرمود، دختران صلفحاد چنان کردند.
\v 11 و دختران صلفحاد، محله و ترصه و حجله و ملکه و نوعه به‌پسران عموهای خود به زنی داده شدند.
\v 12 در قبایل بنی‌منسی ‌ابن یوسف ازدواج کردند و ملک ایشان در سبط قبیلۀ پدر ایشان باقی ماند.
\v 13 این است اوامر و احکامی که خداوند به واسطۀ موسی در عربات موآب نزد اُردُن در مقابل اریحا به بنی‌اسرائیل امر فرمود.