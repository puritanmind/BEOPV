\c 34
\p
\v 1 و خداوند موسی را خطاب کرده، گفت:
\v 2 بنی‌اسرائیل را امر فرموده، به ایشان بگو، چون شما به زمین کنعان داخل شوید، این است زمینی که به شما به ملکیت خواهد رسید، یعنی زمین کنعان با حدودش.
\v 3 آنگاه حدّ جنوبی شما از بیابان سین بر جانب ادوم خواهد بود، و سرحد جنوبی شما از آخر بحرالملح به طرف مشرق خواهد بود.
\v 4 و حدّ شما از جانب جنوب گردنه عَقْرَبیم دور خواهد زد و به سوی سین خواهد گذشت، و انتهای آن به طرف جنوب قادش‌برنیع خواهد بود، و نزد حَصَراَدّار بیرون رفته، تا عَصمون خواهد گذشت.
\v 5 و این حدّ از عصمون تا درّه مصر دور زده، انتهایش نزد دریا خواهد بود.
\v 6 و امّا حدّ غربی. دریای بزرگ حدّ شما خواهد بود. این است حدّ غربی شما.
\v 7 و حدّ شمالی شما این باشد، از دریای بزرگ برای خود کوه هور را نشان گیرید.
\v 8 و از کوه هور تا مدخل حمات را نشان گیرید. و انتهای این حدّ نزد صَدَد باشد.
\v 9 و این حدّ نزد زفرون بیرون رود و انتهایش نزد حَصَر عینان باشد، این حدّ شمالی شما خواهد بود.
\v 10 و برای حدّ مشرقی خود از حصر عینان تا شفام را نشان گیرید.
\v 11 و این حدّ از شفام تا ربله به طرف شرقی عین برود، پس این حدّ کشیده شده به جانب دریای کِنِرَّت به طرف مشرق برسد.
\v 12 و این حدّ تا به اُردُن برسد و انتهایش نزد بحرالملح باشد. این زمین برحسب حدودش به هر طرف زمین شما خواهد بود.
\v 13 و موسی بنی‌اسرائیل را امر کرده، گفت: این است زمینی که شما آن را به قرعه تقسیم خواهید کرد که خداوند امر فرموده است تا به نه سبط و نصف داده شود.
\v 14 زیرا که قبیلهٔ بنی‌رؤبین برحسب خاندان آبای خود و قبیلهٔ بنی‌جاد برحسب خاندان آبای خود، و نصف سبط منسی، نصیب خود را گرفته‌اند.
\v 15 این دو سبط و نصف به آن طرف اُردُن در مقابل اریحا به جانب مشرق به سوی طلوع آفتاب نصیب خود را گرفته‌اند.
\v 16 و خداوند موسی را خطاب کرده، گفت:
\v 17 این است نامهای کسانی که زمین را برای شما تقسیم خواهند نمود. العازار کاهن و یوشع پسرِ نون.
\v 18 و یک سرور را از هر سبط برای تقسیم نمودن زمین بگیرید.
\v 19 و این است نامهای ایشان، از قبیله یهودا کالیب بن‌یفنه؛
\v 20 و از قبیلهٔ بنی‌شمعون شموئیل بن‌عمیهود؛
\v 21 و از قبیلهٔ بنیامین‌الیداد بن‌کسلون؛
\v 22 و از قبیلهٔ بنی‌دان رئیس بُقی ابن‌یجلی؛
\v 23 و از بنی‌یوسف از قبیلهٔ بنی‌منسی رئیس حنیئیل بن‌ایفود؛
\v 24 و از قبیلهٔ بنی‌افرایم رئیس قموئیل بن‌شِفطان؛
\v 25 و از قبیلهٔ بنی‌ زِبولون رئیس الیصافان بن‌فَرْناک؛
\v 26 و از قبیلهٔ بنی‌یساکار رئیس فلطیئیل بن‌عَزّان؛
\v 27 و از قبیلهٔ بنی‌اشیر رئیس اخیهود بن‌شلومی؛
\v 28 و از قبیلهٔ بنی‌نفتالی رئیس فدهئیل بن‌عمّیهود.
\v 29 اینانند که خداوند مأمور فرمود که ملک را در زمین کنعان برای بنی‌اسرائیل تقسیم نمایند.