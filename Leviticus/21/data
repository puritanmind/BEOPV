\c 21
\p
\v 1 و خداوند به موسی گفت، به کاهنان‌یعنی پسران هارون خطاب کرده، به ایشان بگو، کسی از شما برای مردگان، خود را آلوده نسازد،
\v 2 جز برای خویشان نزدیک خود، یعنی برای مادرش و پدرش و پسرش و دخترش و برادرش.
\v 3 و برای خواهر باکرۀ خود که قریب او باشد و شوهر ندارد؛ برای او خود را آلوده تواند کرد.
\v 4 چونکه در قوم خود رئیس است، خود را آلوده نسازد، تا خویشتن را بی‌عصمت نماید.
\v 5 سر خود را بی‌مو نسازند، و گوشه‌های ریش خود را نتراشند، و بدن خود را مجروح ننمایند.
\v 6 برای خدای خود مقدّس باشند، و نام خدای خود را بی‌حرمت ننمایند. زیرا که هدایای آتشین خداوند و طعام خدای خود را ایشان می‌گذرانند. پس مقدّس باشند.
\v 7 زن فاحشه یا بی‌عصمت را ازدواج ننمایند، و زن مطلقّه از شوهرش را نگیرند، زیرا او برای خدای خود مقدّس است.
\v 8 پس او را تقدیس نما، زیرا که او طعام خدای خود را می‌گذراند. پس برای تو مقدّس باشد، زیرا من یهوه که شما را تقدیس‌می‌کنم، قدّوس هستم.
\v 9 و دختر هر کاهنی که خود را به فاحشگی بی‌عصمت ساخته باشد، پدر خود را بی‌عصمت کرده است. به آتش سوخته شود.
\v 10 و آن که از میان برادرانش کاهن اعظم باشد، که بر سر او روغن مسح ریخته شده، و تخصیص گردیده باشد تا لباس را بپوشد، موی سر خود را نگشاید و گریبان خود را چاک نکند،
\v 11 و نزد هیچ شخص مرده نرود، و برای پدر خود و مادر خود خویشتن را آلوده نسازد.
\v 12 و از مکان مقدّس بیرون نرود، و مکان مقدّس خدای خود را بی‌عصمت نسازد، زیرا که تاج روغن مسح خدای او بر وی می‌باشد. من یهوه هستم.
\v 13 و او زن باکره‌ای ازدواج کند.
\v 14 و بیوه و طلاق‌گرفته و بی‌عصمت و فاحشه، اینها را نگیرد. فقط باکره‌ای از قوم خود را به زنی بگیرد.
\v 15 و نسل خود را در میان قوم خود بی‌عصمت نسازد. من یهوه هستم که او را مقدّس می‌سازم.
\v 16 و خداوند موسی را خطاب کرده، گفت،
\v 17 هارون را خطاب کرده، بگو، هر کس از اولاد تو در نسل‌های ایشان که عیب داشته باشد نزدیک نیاید، تا طعام خدای خود را بگذراند.
\v 18 پس هر کس که عیب دارد نزدیک نیاید، نه مرد کور و نه لنگ و نه پهن بینی و نه زایدالاعضا،
\v 19 و نه کسی که شکسته پا یا شکسته دست باشد،
\v 20 و نه گوژپشت و نه کوتاه قد و نه کسی که در چشم خود لکه دارد، و نه صاحب جَرَب و نه کسی که گری دارد و نه شکسته بیضه.
\v 21 هر کس از اولاد هارون کاهن که عیب داشته باشد نزدیک نیاید، تا هدایای آتشین خداوند را بگذراند، چونکه معیوب است، برای گذرانیدن طعام خدای خود نزدیک نیاید.
\v 22 طعام خدای خود را خواه از آنچه‌قدس‌اقداس است و خواه از آنچه مقدّس است، بخورد.
\v 23 امّا به حجاب داخل نشود و به مذبح نزدیک نیاید، چونکه معیوب است، تا مکان مقدّس مرا بی‌حرمت نسازد. من یهوه هستم که ایشان را تقدیس می‌کنم.
\v 24 پس موسی هارون و پسرانش و تمامی بنی‌اسرائیل را چنین گفت.