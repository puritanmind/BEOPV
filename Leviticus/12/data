\c 12
\p
\v 1 و خداوند موسی را خطاب کرده، گفت،
\v 2 بنی‌اسرائیل را خطاب کرده، بگو، چون زنی آبستن شده، پسر نرینه‌ای بزاید، آنگاه هفت روز آلوده باشد، موافق ایّام طَمث حیضش آلوده باشد.
\v 3 و در روز هشتم گوشت غُلفۀ او ختنه شود.
\v 4 و سی و سه روز در خون تطهیر خود بماند، و هیچ چیز مقدّس را لمس ننماید، و به مکان مقدّس داخل نشود، تا ایّام طُهرش تمام شود.
\v 5 و اگر دختری بزاید، دو هفته برحسب مدّت طَمث خود آلوده باشد، و شصت و شش روز در خون تطهیر خود بماند.
\v 6 و چون ایّام طهرش برای پسر یا دختر تمام شود، بره‌ای یک ساله برای قربانی سوختنی و جوجۀ کبوتر یا فاخته‌ای برای قربانی گناه به در خیمه اجتماع نزد کاهن بیاورد.
\v 7 و او آن را به حضور خداوند خواهد گذرانید، و برایش کفاره خواهد کرد، تا از چشمه خون خود پاک شود. این است قانون آن که بزاید، خواه پسر خواه دختر.
\v 8 و اگر دست او به قیمت برّه نرسد، آنگاه دو فاخته یا دو جوجۀ کبوتر بگیرد، یکی برای قربانی سوختنی و دیگری برای قربانی گناه. و کاهن برای وی کفاره خواهد کرد، و پاک خواهد شد.