\c 13
\p
\v 1 و خداوند موسی و هارون را خطاب کرده، گفت،
\v 2 چون شخصی را در پوست بدنش آماس یا قوبا یا لکه‌ای براق بشود، و آن در پوست بدنش مانند بلای جذام باشد، پس او را نزد هارون کاهن یا نزد یکی از پسرانش که‌کاهنان باشند بیاورند.
\v 3 و کاهن آن بلا را که در پوست بدنش باشد ملاحظه نماید. اگر مو در بلا سفید گردیده است، و نمایشِ بلا از پوست بدنش گودتر باشد، بلای جذام است، پس کاهن او را ببیند و حکم به نجاست او بدهد.
\v 4 و اگر آن لکۀ براق در پوست بدنش سفید باشد، و از پوست گودتر ننماید، و موی آن سفید نگردیده، آنگاه کاهن آن مبتلا را هفت روز نگاه دارد.
\v 5 و روز هفتم کاهن او را ملاحظه نماید، و اگر آن بلا در نظرش ایستاده باشد، و بلا در پوست پهن نشده، پس کاهن او را هفت روز دیگر نگاه دارد.
\v 6 و در روز هفتم کاهن او را باز ملاحظه کند، و اگر بلا کم رنگ شده، و در پوست پهن نگشته است، کاهن حکم به طهارتش بدهد. آن قوبا است. لباس خود را بشوید و پاک باشد.
\v 7 و اگر قوبا در پوست پهن شود بعد از آن که خود را به کاهن برای تطهیر نمود، پس بار دیگر خود را به کاهن بنماید.
\v 8 و کاهن ملاحظه نماید، و هرگاه قوبا در پوست پهن شده باشد، حکم به نجاست او بدهد. این جذام است.
\v 9 و چون بلای جذام در کسی باشد او را نزد کاهن بیاورند.
\v 10 و کاهن ملاحظه نماید اگر آماس سفید در پوست باشد، و موی را سفید کرده، و گوشت خام زنده در آماس باشد،
\v 11 این در پوست بدنش جذام مزمن است. کاهن به نجاستش حکم دهد و او را نگاه ندارد زیرا که نجس است.
\v 12 و اگر جذام در پوست بسیار پهن شده باشد و جذام، تمامی پوست آن مبتلا را از سر تا پا هر جایی که کاهن بنگرد، پوشانیده باشد،
\v 13 پس کاهن ملاحظه نماید اگر جذام تمام بدن را فروگرفته است، به تطهیر آن مبتلا حکم دهد. چونکه همۀ بدنش سفید شده است، پاک است.
\v 14 امّا هر وقتی که گوشت زنده در او ظاهر شود، نجس خواهد بود.
\v 15 و کاهن گوشت زنده را ببیند و حکم به نجاست او بدهد. این گوشت زنده نجس است زیرا که جذام است.
\v 16 و اگر گوشت زنده به سفیدی برگردد نزد کاهن بیاید.
\v 17 و کاهن او را ملاحظه کند و اگر آن بلا به سفیدی مبدل شده است، پس کاهن به طهارت آن مبتلا حکم دهد زیرا پاک است.
\v 18 و گوشتی که در پوست آن دمل باشد و شفا یابد،
\v 19 و در جای دمل آماس سفید یا لکۀ براق سفید مایل به سرخی پدید آید، آن را به کاهن بنماید.
\v 20 و کاهن آن را ملاحظه نماید و اگر از پوست گودتر بنماید و موی آن سفید شده، پس کاهن به نجاست او حکم دهد. این بلای جذام است که از دمل درآمده است.
\v 21 و اگر کاهن آن را ببیند و اینک موی سفید در آن نباشد و گودتر از پوست هم نباشد و کم رنگ باشد، پس کاهن او را هفت روز نگاه دارد.
\v 22 و اگر در پوست پهن شده، کاهن به نجاست او حکم دهد. این بلا می‌باشد.
\v 23 و اگر آن لکۀ براق در جای خود مانده، پهن نشده باشد، این گری دمل است. پس کاهن به طهارت وی حکم دهد.
\v 24 یا گوشتی که در پوست آن داغ آتش باشد و از گوشت زندۀ آن داغ، لکۀ براق سفید مایل به سرخی یا سفید پدید آید،
\v 25 پس کاهن آن را ملاحظه نماید. اگر مو در لکۀ براق سفید گردیده، و گودتر از پوست بنماید این جذام است که از داغ درآمده است. پس کاهن به نجاست او حکم دهد زیرا بلای جذام است.
\v 26 و اگر کاهن آن را ملاحظه نماید و اینک در لکۀ براق موی سفید نباشد و گودتر از پوست نباشد وکم‌رنگ باشد، کاهن او را هفت روز نگه دارد.
\v 27 و در روز هفتم کاهن او را ملاحظه نماید. اگر در پوست پهن شده، کاهن به نجاست وی حکم دهد. این بلای جذام است.
\v 28 و اگر لکۀ براق در جای خود مانده، در پوست پهن نشده باشد و کم‌رنگ باشد، این آماس داغ است. پس کاهن به طهارت وی حکم دهد. این گری داغ است.
\v 29 و چون مرد یا زن، بلایی در سر یا در زنخ داشته باشد،
\v 30 کاهن آن بلا را ملاحظه نماید. اگر گودتر از پوست بنماید و موی زرد باریک در آن باشد، پس کاهن به نجاست او حکم دهد. این سَعْفَه یعنی جذام سر یا زنخ است.
\v 31 و چون کاهن بلای سعفه را ببیند، اگر گودتر از پوست ننماید و موی سیاه در آن نباشد، پس کاهن آن مبتلای سعفه را هفت روز نگاه دارد.
\v 32 و در روز هفتم کاهن آن بلا را ملاحظه نماید. اگر سعفه پهن نشده، و موی زرد در آن نباشد و سعفه گودتر از پوست ننماید،
\v 33 آنگاه موی خود را بتراشد امّا سعفه را نتراشد و کاهن آن مبتلای سعفه را باز هفت روز نگاه دارد.
\v 34 و در روز هفتم کاهن سعفه را ملاحظه نماید. اگر سعفه در پوست پهن نشده، و از پوست گودتر ننماید، پس کاهن حکم به طهارت وی دهد و او لباس خود را بشوید و پاک باشد.
\v 35 امّا اگر بعد از حکم به طهارتش سعفه در پوست پهن شود،
\v 36 پس کاهن او را ملاحظه نماید. اگر سعفه در پوست پهن شده باشد، کاهن موی زرد را نجوید، او نجس است.
\v 37 امّا اگر در نظرش سعفه ایستاده باشد، و موی سیاه از آن در آمده، پس سعفه شفا یافته است. او پاک است و کاهن حکم به طهارت وی بدهد.
\v 38 و چون مرد یا زن در پوست بدن خود لکه‌های براق یعنی لکه‌های براق سفید داشته‌باشد،
\v 39 کاهن ملاحظه نماید. اگر لکه‌ها در پوست بدن ایشان کم رنگ و سفید باشد، این بهق است که از پوست درآمده. او پاک است.
\v 40 و کسی که موی سر او ریخته باشد، او اقرع است، و پاک می‌باشد.
\v 41 و کسی که موی سر او از طرف پیشانی ریخته باشد، او اصلع است، و پاک می‌باشد.
\v 42 و اگر در سر کل یا پیشانی کل بلای سفید مایل به سرخی باشد، آن جذام است که از سر کل او یا پیشانی کل او در آمده است.
\v 43 پس کاهن او را ملاحظه کند. اگر آماس آن بلا در سر کل او یا پیشانی کل او سفید مایل به سرخی، مانند جذام در پوست بدن باشد،
\v 44 او مبروص است، و نجس می‌باشد. کاهن البتّه حکم به نجاست وی بدهد. بلای وی در سرش است.
\v 45 و امّا مبروص که این بلا را دارد، گریبان او چاک شده، و موی سر او گشاده، و شاربهای او پوشیده شود، و ندا کند نجس نجس.
\v 46 و همۀ روزهایی که بلا دارد، البتّه نجس خواهد بود، و تنها بماند و مسکن او بیرون لشکرگاه باشد.
\v 47 و لباسی که بلای جذام داشته باشد، خواه لباس پشمین خواه لباس پنبه‌ای،
\v 48 خواه در تار و خواه در پود، چه از پشم و چه از پنبه و چه از چرم، یا از هر چیزی که از چرم ساخته شود،
\v 49 اگر آن بلا مایل به سبزی یا به سرخی باشد، در لباس یا در چرم، خواه در تار خواه در پود یا در هر ظرف چرمی، این بلای جذام است. به کاهن نشان داده شود.
\v 50 و کاهن آن بلا را ملاحظه نماید و آن چیزی را که بلا دارد هفت روز نگاه دارد.
\v 51 و آن چیزی را که بلا دارد، در روز هفتم ملاحظه کند. اگر آن بلا در لباس پهن شده باشد،خواه در تار خواه در پود، یا در چرم در هر کاری که چرم برای آن استعمال می‌شود، این جذام مفسد است و آن چیز نجس می‌باشد.
\v 52 پس آن لباس را بسوزاند، چه تار و چه پود، خواه در پشم خواه در پنبه، یا در هر ظرف چرمی که بلا در آن باشد، زیرا جذام مفسد است. به آتش سوخته شود.
\v 53 امّا چون کاهن آن را ملاحظه کند، اگر بلا در لباس، خواه در تار خواه در پود، یا در هر ظرف چرمی پهن نشده باشد،
\v 54 پس کاهن امر فرماید تا آنچه را که بلا دارد بشویند، و آن را هفت روز دیگر نگاه دارد.
\v 55 و بعد از شستن آن چیز که بلا دارد کاهن ملاحظه نماید. اگر رنگ آن بلا تبدیل نشده، هر چند بلا هم پهن نشده باشد، این نجس است. آن را به آتش بسوزان. این خوره است، خواه فرسودگی آن در درون باشد یا در بیرون.
\v 56 و چون کاهن ملاحظه نماید، اگر بلا بعد از شستن آن کم رنگ شده باشد، پس آن را از لباس یا از چرم خواه از تار خواه از پود، پاره کند.
\v 57 و اگر باز در آن لباس خواه در تار خواه در پود، یا در هر ظرف چرمی ظاهر شود، این برآمدن جذام است. آنچه را که بلا دارد به آتش بسوزان.
\v 58 و آن لباس خواه تار و خواه پود، یا هر ظرف چرمی را که شسته‌ای و بلا از آن رفع شده باشد، دوباره شسته شود و پاک خواهد بود.
\v 59 این است قانون بلای جذام در لباس پشمین یا پنبه‌ای خواه در تار خواه در پود، یا در هر ظرف چرمی برای حکم به طهارت یا نجاست آن.