\c 11
\p
\v 1 و خداوند موسی و هارون را خطاب‌کرده، به ایشان گفت:
\v 2 بنی‌اسرائیل را خطاب کرده، بگویید، اینها حیواناتی هستند که می‌باید بخورید، از همه بهایمی که بر روی زمین‌اند.
\v 3 هر شکافته سم که شکاف تمام دارد و نشخوار کننده‌ای از بهایم، آن را بخورید.
\v 4 امّا از نشخوارکنندگان و شکافتگان سم اینها رامخورید، یعنی شتر، زیرا نشخوار می‌کند امّا شکافته سم نیست، آن برای شما آلوده است.
\v 5 و وَنَک، زیرا نشخوار می‌کند امّا شکافته سم نیست، این برای شما آلوده است.
\v 6 و خرگوش، زیرا نشخوار می‌کند ولی شکافته سم نیست، این برای شما آلوده است.
\v 7 و خوک، زیرا شکافته سم است و شکاف تمام دارد امّا نشخوار نمی‌کند، این برای شما آلوده است.
\v 8 از گوشت آنها مخورید و لاش آنها را لمس مکنید، اینها برای شما نجس‌اند.
\v 9 از همۀ آنچه در آب است اینها را بخورید، هر چه پر و فلس دارد در آب خواه در دریا خواه در نهرها، آنها را بخورید.
\v 10 و هر چه پر و فلس ندارد در دریا یا در نهرها، از همۀ حشرات آب و همۀ جانورانی که در آب می‌باشند، اینها نزد شما مکروه باشند.
\v 11 البتّه نزد شما مکروه‌اند، از گوشت آنها مخورید و لاشهای آنها را مکروه دارید.
\v 12 هر چه در آبها پر و فلس ندارد نزد شما مکروه خواهد بود.
\v 13 و از مرغان اینها را مکروه دارید، خورده نشوند، زیرا مکروه‌اند، عقاب و استخوان‌خوار و نَسْرِبَحر.
\v 14 و کرکس و لاشخوار به اجناس آن.
\v 15 و غُراب به اجناس آن.
\v 16 و شترمرغ و جغد و مرغ دریایی و باز به اجناس آن.
\v 17 و بوم و غواص و بوتیمار.
\v 18 و قاز و مرغ سقا و رخم.
\v 19 و لقلق و کُلنگ به اجناس آن و هدهد و شبپره.
\v 20 و همۀ حشرات بالدار که بر چهارپا می‌روند برای شما مکروه‌اند.
\v 21 امّا اینها را بخورید از همۀ حشرات بالدار که بر چهار پا می‌روند، هر کدام که بر پاهای خود ساقها برای جستن بر زمین دارند.
\v 22 از آن قسم اینها را بخورید. ملخ به اجناس آن و دُبا به اجناس آن و حَرجَوان به اجناس آن و حَدَب به اجناس آن.
\v 23 و سایر حشرات بالدار که چهار پا دارندبرای شما مکروه‌اند.
\v 24 از آنها آلوده می‌شوید، هرکه لاش آنها را لمس کند تا شام آلوده باشد.
\v 25 و هر که چیزی از لاش آنها را بردارد، لباس خود را بشوید و تا شام آلوده باشد.
\v 26 و هر بهیمه‌ای که شکافته سم باشد امّا شکاف تمام ندارد و نشخوار نکند اینها برای شما نجسند، و هر که آنها را لمس کند آلوده است.
\v 27 و هر چه بر کف پا رود از همۀ جانورانی که بر چهار پا می‌روند، اینها برای شما نجس‌اند، هر که لاش آنها را لمس کند تا شام آلوده باشد.
\v 28 و هر که لاش آنها را بردارد، لباس خود را بشوید و تا شام آلوده باشد. اینها برای شما نجس‌اند.
\v 29 و از حشراتی که بر زمین می‌خزند اینها برای شما نجس‌اند، موش کور و موش و سوسمار به اجناس آن،
\v 30 و دَله و وَرَل و چلپاسه و کرباسه و بوقلمون.
\v 31 از همهٔ حشرات اینها برای شما نجس‌اند، هر که لاش آنها را لمس کند تا شام آلوده باشد،
\v 32 و بر هر چیزی که یکی از اینها بعد از مرگش بیفتد آلوده باشد، خواه هر ظرف چوبی، خواه لباس، خواه چرم، خواه جوال؛ هر ظرفی که در آن کار کرده شود در آب گذاشته شود و تا شام آلوده باشد، پس پاک خواهد بود.
\v 33 و هر ظرف سفالین که یکی از اینها در آن بیفتد آنچه در آن است آلوده باشد و آن را بشکنید.
\v 34 هر خوراک در آن که خورده شود، اگر آب بر آن ریخته شد آلوده باشد، و هر مشروبی که نوشیده شود که در چنین ظرف است آلوده باشد.
\v 35 و بر هر چیزی که پاره‌ای از لاش آنها بیفتد آلوده باشد، خواه تنور، خواه اجاق، شکسته شود؛ اینها نجس‌اند و نزد شما نجس‌خواهند بود.
\v 36 و چشمه و حوض که مجمع آب باشد پاک است امّا هر که لاش آنها را لمس کند آلوده خواهد بود.
\v 37 و اگر پاره‌ای از لاش آنها بر تخم کاشتنی که باید کاشته شود بیفتد پاک است.
\v 38 امّا اگر آب بر تخم ریخته شود و پاره‌ای از لاش آنها بر آن بیفتد، این برای شما آلوده باشد.
\v 39 و اگر یکی از بهایمی که برای شما خوردنی است بمیرد، هر که لاش آن را لمس کند تا شام آلوده باشد.
\v 40 و هر که لاش آن را بخورد لباس خود را بشوید و تا شام آلوده باشد. و هر که لاش آن را بردارد، لباس خود را بشوید و تا شام آلوده باشد.
\v 41 و هر حشراتی که بر زمین می‌خزد مکروه است؛ خورده نشود.
\v 42 و هر چه بر شکم راه رود و هر چه بر چهارپا راه رود و هر چه پاهای زیاده دارد، یعنی همۀ حشراتی که بر زمین می‌خزند، آنها را مخورید زیرا که مکروه‌اند.
\v 43 خویشتن را به هر حشراتی که می‌خزد مکروه مسازید، و خود را به آنها آلوده مسازید، مبادا از آنها ناپاک شوید.
\v 44 زیرا من یهوه خدای شما هستم، پس خود را تقدیس نمایید و مقدّس باشید، زیرا من قدّوس هستم پس خویشتن را به همۀ حشراتی که بر زمین می‌خزند آلوده مسازید.
\v 45 زیرا من یهوه هستم که شما را از زمین مصر بیرون آوردم تا خدای شما باشم، پس مقدّس باشید زیرا من قدّوس هستم.
\v 46 این است قانون بهایم و مرغان و هر حیوانی که در آبها حرکت می‌کند و هر حیوانی که بر زمین می‌خزد.
\v 47 تا در میان آلوده و پاک و در میان حیواناتی که خورده شوند و حیواناتی که خورده نشوند امّتیاز بشود.