\c 15
\p
\v 1 و خداوند موسی و هارون را خطاب‌کرده، گفت،
\v 2 بنی‌اسرائیل را خطاب کرده، به ایشان بگویید، مردی که جریان از بدن خود دارد او به سبب جریانش آلوده است.
\v 3 و این است نجاستش، به سبب جریان او، خواه جریانش از گوشتش روان باشد خواه جریانش از گوشتش بسته باشد. این نجاست اوست.
\v 4 هر بستری که صاحب جریان بر آن بخوابد آلوده است، و هر چه بر آن بنشیند آلوده است.
\v 5 و هر که بستر او را لمس نماید، لباس خود را بشوید، و به آب غسل کند، و تا شام آلوده باشد.
\v 6 و هر که بنشیند بر هر چه صاحب جریان بر آن نشسته بود، لباس خود را بشوید و به آب غسل کند، وتا شام آلوده باشد.
\v 7 و هر که بدن صاحب جریان را لمس نماید، لباس خود را بشوید و به آب غسل کند و تا شام آلوده باشد.
\v 8 و اگر صاحب جریان،بر شخص پاک آب دهن اندازد، آن کس لباس خود را بشوید، و به آب غسل کند، و تا شام آلوده باشد.
\v 9 و هر زینی که صاحب جریان بر آن سوار شود، آلوده باشد.
\v 10 و هر که چیزی را که زیر او بوده باشد لمس نماید تا شام آلوده باشد، و هر که این چیزها را بردارد، لباس خود را بشوید، و به آب غسل کند و تا شام آلوده باشد.
\v 11 و هر کسی را که صاحب جریان لمس نماید، و دست خود را به آب نشسته باشد، لباس خود را بشوید، وبه آب غسل کند و تا شام آلوده باشد.
\v 12 و ظرف سفالین که صاحب جریان آن را لمس نماید، شکسته شود، و هر ظرف چوبین به آب شسته شود.
\v 13 و چون صاحب جریان از جریان خود پاک شده باشد، آنگاه هفت روز برای تطهیر خود بشمارد، و لباس خود را بشوید و بدن خود را به آب غسل دهد و پاک باشد.
\v 14 و در روز هشتم دو فاخته یا دو جوجه کبوتر بگیرد، و به حضور خداوند به در خیمه اجتماع آمده، آنها را به کاهن بدهد.
\v 15 و کاهن آنها را بگذراند، یکی برای قربانی گناه و دیگری برای قربانی سوختنی. و کاهن برای وی به حضور خداوند جریانش را کفاره خواهد کرد.
\v 16 و چون منی از کسی درآید تمامی بدن خود را به آب غسل دهد، وتا شام آلوده باشد.
\v 17 و هر لباس و هر چرمی که منی بر آن باشد به آب شسته شود، و تا شام آلوده باشد.
\v 18 و هر زنی که مرد با او بخوابد و انزال کند، به آب غسل کنند و تا شام آلوده باشند.
\v 19 و اگر زنی جریان دارد، و جریانی که در بدنش است خون باشد، هفت روز در حیض خود بماند. و هر که او را لمس نماید، تا شام نجس‌باشد.
\v 20 و بر هر چیزی که در حیض خود بخوابد آلوده باشد، و بر هر چیزی که بنشیند آلوده باشد.
\v 21 و هر که بستر او را لمس کند، لباس خود را بشوید، و به آب غسل کند و تا شام آلوده باشد.
\v 22 و هر که چیزی را که او بر آن نشسته بود لمس نماید لباس خود را بشوید، و به آب غسل کند، و تا شام آلوده باشد.
\v 23 و اگر آن بر بستر باشد یا بر هر چیزی که او بر آن نشسته بود، چون آن چیز را لمس کند تا شام آلوده باشد.
\v 24 و اگر مردی با او هم بستر شود و حیض او بر وی باشد تا هفت روز آلوده خواهد بود. و هر بستری که بر آن بخوابد آلوده خواهد بود.
\v 25 و زنی که روزهای بسیار، غیر از زمان حیض خود جریان خون دارد، یا زیاده از زمان حیض خود جریان دارد، تمامی روزهای جریان نجاستش مثل روزهای حیضش خواهد بود. او آلوده است.
\v 26 و هر بستری که در روزهای جریان خود بر آن بخوابد، مثل بستر حیضش برای وی خواهد بود. و هر چیزی که بر آن بنشیند مثل نجاست حیضش آلوده خواهد بود.
\v 27 و هر که این چیزها را لمس نماید آلوده می‌باشد. پس لباس خود را بشوید و به آب غسل کند و تا شام آلوده باشد.
\v 28 و اگر از جریان خود پاک شده باشد، هفت روز برای خود بشمارد، و بعد از آن پاک خواهد بود.
\v 29 و در روز هشتم دو فاخته یا دو جوجۀ کبوتر بگیرد، و آنها را نزد کاهن به در خیمه اجتماع بیاورد.
\v 30 و کاهن یکی را برای قربانی گناه و دیگری را برای قربانی سوختنی بگذراند. و کاهن برای وی نجاست جریانش را به حضور خداوند کفاره کند.
\v 31 پس بنی‌اسرائیل را از نجاست ایشان جدا خواهید کرد، مبادا مسکن مرا که در میان ایشان است آلوده سازند و در نجاست خود بمیرند.
\v 32 این است قانون کسی که جریان دارد، و کسی که منی از وی درآید و از آن آلوده شده باشد.
\v 33 و حایض در حیضش و هر که جریان دارد خواه مرد خواه زن، و مردی که با زن آلوده همبستر شود.