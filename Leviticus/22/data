\c 22
\p
\v 1 و خداوند موسی را خطاب کرده، گفت،
\v 2 هارون و پسرانش را بگو که از موقوفات بنی‌اسرائیل که برای من وقف می‌کنند پرهیز نمایند، و نام قدّوس مرا بی‌حرمت نسازند. من یهوه هستم.
\v 3 به ایشان بگو، هر کس از همۀ نسل شما در نسلهای شما که به موقوفاتی که بنی‌اسرائیل برای خداوند وقف نمایند نزدیک بیاید، و نجاست او بر وی باشد، آن کس از حضور من منقطع خواهد شد. من یهوه هستم.
\v 4 هر کس از نسل هارون که مبروص یا صاحب جریان باشد تا پاک نشود، از چیزهای مقدّس نخورد، و کسی که هر چیزی را که از مرده نجس شود لمس نماید، و کسی که منی از وی درآید،
\v 5 و کسی که هر حشرات را که از آن نجس می‌شوند لمس نماید، یا آدمی را که از او نجس می‌شوند از هر نجاستی که دارد.
\v 6 پس کسی که یکی از اینها را لمس نماید تا شام نجس باشد، و تا بدن خود را به آب غسل ندهد از چیزهای مقدّس نخورد.
\v 7 و چون آفتاب غروب کند، آنگاه پاک خواهد بود، و بعد از آن از چیزهای مقدّس بخورد چونکه خوراک وی است.
\v 8 مِیته یا دریده شده را نخورد تا از آن نجس شود. من یهوه هستم.
\v 9 پس وصیّت مرا نگاه دارند مبادا به سبب آن متحمل گناه شوند. و اگر آن را بی‌حرمت نمایند بمیرند. من یهوه هستم که ایشان را تقدیس می‌نمایم.
\v 10 هیچ غریبی چیز مقدّس نخورد، و مهمان کاهن و کارگر او چیز مقدّس نخورد.
\v 11 امّا اگر کاهن کسی را بخرد، زرخرید او می‌باشد. او آن را بخورد و خانه‌زاد او نیز. هر دو خوراک او را بخورند.
\v 12 و دختر کاهن اگر مرد غریب باشد، از هدایای مقدّس نخورد.
\v 13 و دختر کاهن که بیوه یا طلاق‌گرفته بشود و اولاد نداشته، به خانهٔ پدر خود مثل کودکیش برگردد، خوراک پدر خود را بخورد، امّا هیچ غریب از آن نخورد.
\v 14 و اگر کسی ندانسته چیز مقدّس را بخورد، پنج یک بر آن اضافه کرده، آن چیز مقدّس را به کاهن بدهد.
\v 15 و چیزهای مقدّس بنی‌اسرائیل را که برای خداوند می‌گذرانند، بی‌حرمت نسازند.
\v 16 و به خوردن چیزهای مقدّس ایشان، ایشان را متحمل جرم گناه نسازند، زیرا من یهوه هستم که ایشان را تقدیس می‌نمایم.
\v 17 و خداوند موسی را خطاب کرده، گفت،
\v 18 هارون و پسرانش و همهٔ بنی‌اسرائیل را خطاب کرده، به ایشان بگو، هر کس از خاندان اسرائیل و از غریبانی که در اسرائیل باشند که قربانی خود را بگذراند، خواه یکی از نذرهای ایشان، خواه یکی از نوافل ایشان، که آن را برای قربانی سوختنی نزد خداوند می‌گذرانند،
\v 19 تا شما مقبول شوید. آن را نر بی‌عیب از گاو یا از گوسفند یا از بز بگذرانید.
\v 20 هر چه را که عیب دارد مگذرانید، برای شما مقبول نخواهد شد.
\v 21 و اگر کسی ذبیحه سلامتی برای خداوند بگذراند، خواه برای وفای نذر، خواه برای نافله، چه از رمه چه از گله، آن بی‌عیب باشد تا مقبول‌بشود، البتّه هیچ عیب در آن نباشد.
\v 22 کور یا شکسته یا مجروح یا آبله‌دار یا صاحب جَرَب یا گری، اینها را برای خداوند مگذرانید، و از اینها هدیۀ آتشین برای خداوند بر مذبح مگذارید.
\v 23 امّا گاو و گوسفند که زاید یا ناقص اعضا باشد، آن را برای نوافل بگذران، امّا برای نذر قبول نخواهد شد.
\v 24 و آنچه را که بیضۀ آن کوفته یا فشرده یا شکسته یا بریده باشد، برای خداوند نزدیک میاورید، و در زمین خود قربانی مگذرانید.
\v 25 و از دست غریب نیز طعام خدای خود را از هیچ یک از اینها مگذرانید، زیرا فساد آنها در آنهاست چونکه عیب دارند، برای شما مقبول نخواهند شد.
\v 26 و خداوند موسی را خطاب کرده، گفت،
\v 27 چون گاو یا گوسفند یا بز زاییده شود، هفت روز نزد مادر خود بماند و در روز هشتم و بعد برای قربانی هدیۀ آتشین نزد خداوند مقبول خواهد شد.
\v 28 امّا گاو یا گوسفند آن را با بچه‌اش در یک روز ذبح منمایید.
\v 29 و چون ذبیحه تشکر برای خداوند ذبح نمایید، آن را ذبح کنید تا مقبول شوید.
\v 30 در همان روز خورده شود و چیزی از آن را تا صبح نگاه ندارید. من یهوه هستم.
\v 31 پس اوامر مرا نگاه داشته، آنها را بجا آورید. من یهوه هستم.
\v 32 و نام قدّوس مرا بی‌حرمت مسازید و در میان بنی‌اسرائیل تقدیس خواهم شد. من یهوه هستم که شما را تقدیس می‌نمایم.
\v 33 و شما را از زمین مصر بیرون آوردم تا خدای شما باشم. من یهوه هستم.