\c 20
\p
\v 1 و خداوند موسی را خطاب کرده، گفت،
\v 2 بنی‌اسرائیل را بگو، هر کسی از بنی‌اسرائیل یا از غریبانی که در اسرائیل مأوا گزینند، که از نسل خود به مولَک بدهد، البتّه کشته شود؛ قوم زمین او را با سنگ سنگسار کنند.
\v 3 و من روی خود را به ضد آن شخص خواهم گردانید، و او را از میان قومش منقطع خواهم ساخت، زیرا که از نسل خود به مولک داده است، تا مکان مقدّس مرا آلوده سازد، و نام قدّوس مرا بی‌حرمت کند.
\v 4 و اگر قوم زمین چشمان خود را از آن شخص بپوشانند، وقتی که از نسل خود به مولک داده باشد، و او را نکشند،
\v 5 آنگاه من روی خود را به ضد آن شخص و خاندانش خواهم گردانید، و او را و همۀ کسانی را که در عقب او زناکار شده، در پیروی مولک زنا کرده‌اند، از میان قوم ایشان منقطع خواهم ساخت.
\v 6 و کسی که به سوی صاحبان اجنه و جادوگران توجّه نماید، تا در عقب ایشان زنا کند، من روی خود را به ضد آن شخص خواهم گردانید، و او را از میان قومش منقطع خواهم ساخت.
\v 7 پس خود را تقدیس نمایید و مقدّس باشید، زیرا من یهوه خدای شما هستم.
\v 8 و فرایض مرا نگاه داشته، آنها را بجا آورید. من یهوه هستم که شما را تقدیس می‌نمایم.
\v 9 و هر کسی که پدر یا مادر خود را لعنت کند، البتّه کشته شود، چونکه پدر و مادر خود را لعنت کرده است، خونش بر خود او خواهد بود.
\v 10 و کسی که با زن دیگری زنا کند یعنی هر که با زن همسایه خود زنا نماید، زانی و زناکار البتّه کشته شوند.
\v 11 و کسی که با زن پدر خود بخوابد، و عورت پدر خود را کشف نماید، هر دو البتّه کشته شوند. خون ایشان بر خود ایشان است.
\v 12 و اگر کسی با عروس خود بخوابد، هر دو ایشان البتّه کشته شوند. فاحشگی کرده‌اند. خون ایشان بر خود ایشان است.
\v 13 و اگر مردی با مردی مثل با زن بخوابد هر دو فجور کرده‌اند. هر دو ایشان البتّه کشته شوند. خون ایشان بر خود ایشان است.
\v 14 و اگر کسی زنی و مادرش را بگیرد، این قباحت است. او و ایشان به آتش سوخته شوند، تا در میان شما قباحتی نباشد.
\v 15 و مردی که با بهیمه‌ای جماع کند، البتّه کشته شود و آن بهیمه را نیز بکشید.
\v 16 و زنی که به بهیمه‌ای نزدیک شود تا با آن جماع کند، آن زن و بهیمه را بکش. البتّه کشته شوند خون آنها بر خود آنهاست.
\v 17 و کسی که‌خواهر خود را خواه دختر پدرش خواه دختر مادرش باشد بگیرد، و عورت او را ببیند و او عورت وی را ببیند، این رسوایی است. در پیش چشمان پسران قوم خود منقطع شوند، چون که عورت خواهر خود را کشف کرده است. متحمل گناه خود خواهد بود.
\v 18 و کسی که با زن حایض بخوابد و عورت او را کشف نماید، او چشمۀ او را کشف کرده است و او چشمۀ خون خود را کشف نموده است، هر دوی ایشان از میان قوم خود منقطع خواهند شد.
\v 19 و عورت خواهر مادرت یا خواهر پدرت را کشف مکن؛ آن کس خویش خود را عریان ساخته است. ایشان متحمل گناه خود خواهند بود.
\v 20 و کسی که با زن عموی خود بخوابد، عورت عموی خود را کشف کرده است. متحمل گناه خود خواهند بود. بی‌کس خواهند بود.
\v 21 و کسی که زن برادر خود را بگیرد، این نجاست است. عورت برادر خود را کشف کرده است. بی‌کس خواهند بود.
\v 22 پس همهٔ فرایض مرا و همهٔ احکام مرا نگاه داشته، آنها را بجا آورید، تا زمینی که من شما را به آنجا می‌آورم تا در آن ساکن شوید، شما را قی نکند.
\v 23 و به رسوم قومهایی که من آنها را از پیش شما بیرون می‌کنم رفتار ننمایید، زیرا که همهٔ این کارها را کردند پس ایشان را مکروه داشتم.
\v 24 و به شما گفتم شما وارث این زمین خواهید بود ومن آن را به شما خواهم داد و وارث آن بشوید، زمینی که به شیر و شهد جاری است. من یهوه خدای شما هستم که شما را از امّتها امّتیاز کرده‌ام.
\v 25 پس در میان بهایم پاک و نجس، و در میان مرغان آلوده و پاک امّتیاز کنید، وجانهای خود را به بهیمه یا مرغ یا به هیچ چیزی که بر زمین می‌خزد مکروه مسازید، که آنها را برای شما جدا کرده‌ام تا آلوده باشند.
\v 26 و برای من مقدّس باشید زیرا که من یهوه قدّوس هستم، و شما را از امّتها امّتیاز کرده‌ام تا از آن من باشید.
\v 27 مرد و زنی که صاحب اجنه یا جادوگر باشد، البتّه کشته شوند؛ ایشان را به سنگ سنگسار کنید. خون ایشان بر خود ایشان است.