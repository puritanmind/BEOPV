\c 1
\p
\v 1 یهودا، غلام عیسی مسیح و برادر یعقوب، به فرا خوانده‌شدگانی که در خدای پدر، تقدیس شده و برای عیسی مسیح محفوظ می‌باشید.
\v 2 رحمت و آرامش و محبّت بر شما افزون باد.
\v 3 ای محبوبان، چون شوق تمام داشتم که دربارهٔ نجات عاّم به شما بنویسم، ناچار شدم که الآن به شما بنویسم و استدعا کنم تا شما مجاهده کنید برای آن ایمانی که یکبار برای همیشه به مقدّسین سپرده شد.
\v 4 زیرا که بعضی اشخاص مخفیانه رخنه کرده‌اند که از قدیم برای این محکومیت مقرّر شده بودند؛ مردمان بی‌دین که فیض خدای ما را به لذت‌طلبی تبدیل نموده و خدواندْ خدای واحد و خداوندمان عیسی مسیح را انکار کرده‌اند.
\v 5 پس می‌خواهم به شما یادآوری کنم، هرچند یک زمانی همۀ اینها را می‌دانستید، که بعد از آنکه خداوند، قوم را از زمین مصر رهایی بخشیده بود، بار دیگر بی‌ایمانان را هلاک فرمود.
\v 6 و فرشتگانی را که ریاست خود را حفظ نکردند بلکه مسکن خود را ترک نمودند، در زنجیرهای ابدی در تحت تاریکی محکومیت روز عظیم نگاه داشته است.
\v 7 و همچنین سدوم و غموره و سایر شهرهای نواحیِ آنها مثل ایشان چونکه زناکار شدند و در پی بدنی دیگر افتادند، در مجازات آتش ابدی گرفتار شده، به عنوان عبرت مقرّر شدند.
\v 8 امّا با وجود این، همهٔ این خواب‌بینندگان نیز بدن خود را آلوده می‌سازند و هر اقتداری را خوار می‌شمارند و بر بزرگان تهمت می‌زنند.
\v 9 امّا می‌کائیل، رئیس فرشتگان، چون دربارهٔ جسد موسی با ابلیس منازعه می‌کرد، جرأت ننمود که حکمی توهین‌آمیز بر او بزند بلکه گفت، خداوند تو را توبیخ فرماید.
\v 10 امّا این اشخاص بر آنچه نمی‌دانند بدگویی می‌کنند و در آنچه مثل حیوان بی‌شعور از روی غریزه فهمیده‌اند، خود را فاسد می‌سازند.
\v 11 وای بر ایشان زیرا که به راه قائن رفته‌اند و در گمراهی بلعَام برای سود غرق شده‌اند و در طغیانِ قورَح هلاک گشته‌اند.
\v 12 اینها در ضیافت‌های محبت‌آمیز شما لکه‌هایی هستند چون با شما شادی می‌کنند، و شبانانی که خویشتن را بی‌ترس می‌پرورند و ابرهای بی‌آب از بادها رانده شده و درختان پاییزی بی‌میوه، دوباره مرده و از ریشه کنده شده،
\v 13 و امواج جوشیدهٔ دریا که رسوایی خود را مثل کف برمی‌آورند و ستارگان آواره هستند که برای ایشان تاریکی ظلمتِ جاودانی مقرّر است.
\v 14 امّا خَنوخ که [نسل] هفتم از آدم بود، دربارهٔ همین اشخاص خبر داده، گفت، اینک، خداوند با هزاران هزار از مقّدسین خود آمد
\v 15 تا بر همه داوری نماید و همهٔ بی‌دینان را محکوم سازد، بر همهٔ کارهای بی‌دینی که ایشان کردند و بر تمامی سخنان زشت که گناهکاران بی‌دین به خلاف او گفتند.
\v 16 اینانند همهمه‌کنان و گِله‌مندان که برحسب شهوات خود رفتار می‌نمایند و به زبان خود سخنان تکبّرآمیز می‌گویند و صورتهای مردم را برای سود می‌پسندند.
\v 17 امّا شما ای محبوبان، بخاطر آورید آن سخنانی که رسولان خداوند ما عیسی مسیح پیشگویی کرده‌اند،
\v 18 چون به شما خبر دادند که در زمان آخر استهزاکنندگان خواهند آمد که برحسب شهوات بی‌دینیِ خود رفتار خواهند کرد.
\v 19 اینانند که تفرقه‌ها ایجاد می‌کنند و نفسانی هستند که روح را ندارند.
\v 20 امّا شما ای محبوبان، خود را به ایمانِ اقدس خود بنا کرده و در روح‌القدس عبادت نموده،
\v 21 خویشتن را در محبّت خدا محفوظ دارید و منتظر رحمت خداوند ما عیسی مسیح برای حیات جاودانی بوده باشید.
\v 22 و بعضی را با تمایز رحم نمایید.
\v 23 و بعضی را از آتش بیرون کشیده، با ترس برهانید، و از جامۀ آلوده به جسم نفرت نمایید.
\v 24 الآن او را که قادر است که شما را از لغزش محفوظ دارد و در حضور جلال خود شما را بی‌عیب به شادی عظیم حاضر سازد،
\v 25 بر آن خدای حکیمِ یکتا [و] نجات‌دهندهٔ ما، جلال و عظمت و توانایی و قدرت باد، هم الآن و تا ابد. آمین.