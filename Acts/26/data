\c 26
\p
\v 1 آگْریپاس به پولُس گفت: اجازه داری که برای خود سخن بگویی. پس پولُس دست خود را دراز کرده، دفاعیهٔ خود را بیان کرد:
\v 2 که ای آگْریپاسِ پادشاه، سعادت خود را در این می‌دانم که امروز در حضور تو دفاعیه بیاورم، دربارهٔ همه شکایتهایی که یهودیان از من می‌دارند.
\v 3 خصوصاً چون تو در همهٔ رسوم و مسایل یهود آگاه هستی، پس از تو مستدعی آنم که تحمل فرموده، مرا بشنوی.
\v 4 رفتار مرا از جوانی چونکه از ابتدا در میان قوم خود در اورشلیم به‌سر می‌بردم، تمامی یهود می‌دانند
\v 5 و مرا از اوّل می‌شناسند، اگر بخواهند شهادت دهند که به قانون پارساترین فرقهٔ دین خود فریسی می‌بودم.
\v 6 و اکنون به‌سبب امید آن وعده‌ای که خدا به پدران ما داد، من ایستاده‌ام و محاکمه می‌شوم.
\v 7 و حال آنکه دوازده قبیلهٔ ما شبانه‌روز بجد و جهد عبادت می‌کنند محض امید رسیدن همین وعده، که بخاطر همین امید، ای آگْریپاسِ پادشاه، یهودیان بر من تهمت می‌زنند.
\v 8 شما چرا محال می‌پندارید که خدا مردگان را برخیزاند؟
\v 9 من هم در خود می‌پنداشتم که در مخالفت با نام عیسی ناصری باید کارهای بسیاری بکنم،
\v 10 چنانکه در اورشلیم هم کردم و از رؤسای کاهنان قدرت یافته، بسیاری از مقدّسین را در زندان حبس می‌کردم و چون ایشان را می‌کشتند، در حکم عیله ایشان شریک می‌بودم.
\v 11 و در همهٔ کنیسه‌ها بارها ایشان را مجازات رسانیده، مجبور می‌ساختم که کفر گویند و بر ایشان به شدت دیوانه گشته تا شهرهای بیگانه تعقیبشان می‌کردم.
\v 12 در این میان، هنگامی که با قدرت و اجازه از رؤسای کاهنان به دمشق می‌رفتم،
\v 13 در راه، ای پادشاه، در وقت ظهر نوری را از آسمان دیدم، درخشنده‌تر از خورشید که در دور من و رفقایم تابید.
\v 14 و چون همه بر زمین افتادیم، صدایی را شنیدم که مرا به زبان عبرانی مخاطب ساخته، گفت: ای شاؤل، شاؤل، چرا بر من جفا می‌کنی؟ تو را بر میخها لگد زدن دشوار است.
\v 15 من گفتم، خداوندا تو کیستی؟ گفت: من عیسی هستم که تو بر من جفا می‌کنی.
\v 16 امّا برخاسته، بر پا بایست زیرا که بر تو ظاهر شدم تا تو را خادم و شاهد مقرّر گردانم بر آن چیزهایی که مرا در آنها دیده‌ای و بر آنچه به تو در آن ظاهر خواهم شد.
\v 17 و تو را رهایی خواهم داد از قوم و از امّت‌هایی که تو را به نزد آنها اینک خواهم فرستاد،
\v 18 تا چشمان ایشان را باز کنی تا از تاریکی به‌سوی نور و از قدرت شیطان به جانب خدا برگردند تا آمرزش گناهان و میراثی در میان مقدّسین بوسیله ایمانی که بر من است بیابند.
\v 19 آن وقت ای آگْریپاسِ پادشاه، رویای آسمانی را نافرمانی نورزیدم.
\v 20 بلکه نخست آنانی را که در دمشق بودند و در اورشلیم و در تمامی مرز و بوم یهودیّه و امّت‌ها را نیز اعلام می‌نمودم که توبه کنند و به‌سوی خدا بازگشت نمایند و اعمال شایستۀ توبه را بجا آورند.
\v 21 به‌سبب همین امور یهود مرا در معبد گرفته، قصد قتل من کردند.
\v 22 امّا از خدا اعانت یافته، تا امروز باقی ماندم و کوچک و بزرگ را اعلام می‌نمایم و سخنی نمی‌گویم، جز آنچه انبیا و موسی گفتند که، می‌بایست واقع شود،
\v 23 که مسیح می‌بایست زنج بیند و نوبر قیامت مردگان گشته، روشنایی را به قوم و امّت‌ها اعلام نماید.
\v 24 چون او بدین سخنان، دفاعیۀ خود را می‌آورد، فِستوس به صدای بلند گفت: ای پولُس دیوانه هستی! زیادی علم، تو را دیوانه کرده است!
\v 25 گفت، ای فِستوس گرامی، دیوانه نیستم بلکه در راستی و هوشیاری سخن می‌گویم.
\v 26 زیرا پادشاهی که در حضور او به دلیری سخن می‌گویم، از این امور مطلع است، چونکه مرا یقین است که هیچ یک از این چیزها بر او مخفی نیست، زیرا که این امور در خلوت روی نداد.
\v 27 ای آگْریپاسِ پادشاه، آیا به انبیا ایمان آورده‌ای؟ می‌دانم که ایمان داری!
\v 28 آگْریپاس به پولُس گفت: به نزدیک مرا متقاعد می‌کنی که مسیحی گردم.
\v 29 پولُس گفت: از خدا می‌خواهم هم به نزدیک و کاملاً، نه تنها تو بلکه همهٔ این اشخاصی که امروز سخن مرا می‌شنوند مثل من گردند، غیر از این زنجیرها!
\v 30 چون این را گفت: پادشاه و والی و بِرنیکی و سایر مجلسیان برخاسته،
\v 31 رفتند و با یکدیگر گفتگو کرده، گفتند: این شخص هیچ عملی مستوجب قتل یا حبس نکرده است.
\v 32 و آگْریپاس به فِستوس گفت: اگر این مرد به قیصر دادخواهی نمی‌کرد، امکان داشت او را آزاد کرد.