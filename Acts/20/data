\c 20
\p
\v 1 و بعد از تمام شدن این آشوب، پولُس شاگردان را طلبیده، ایشان را وداع نمود و به سمت مقدونیه روانه شد.
\v 2 و در آن نواحی سیر کرده، اهل آنجا را نصیحت بسیار نمود و به یونان آمد.
\v 3 و سه ماه توقّف نمود و چون عزم سفر سوریه کرد و یهودیان در کمین وی بودند، قصد نمود که از راه مقدونیه بازگشت کند.
\v 4 و سوپاترس از اهل بیریه و اَرِسْتَرخُس و سکندس از اهل تسالونیکی و گایوس از دربه و تیموتاؤس و از مردم آسیا تیخیکس و تروفیمس تا به آسیا همراه او رفتند.
\v 5 و ایشان پیش رفته، در تروآس منتظر ما شدند.
\v 6 و امّا ما بعد از ایّام فطیر از فیلپی به کشتی سوار شدیم و بعد از پنج روز به تروآس نزد ایشان رسیده، در آنجا هفت روز ماندیم. هر
\v 7 و در اوّلین [روز] هفته، چون شاگردان بجهت پاره کردن نان جمع شدند و پولُس در فردای آن روز عازم سفر بود، برای ایشان موعظه می‌کرد و سخن او تا نصف شب طول کشید.
\v 8 و در بالاخانه‌ای که جمع شده بودند، چراغ بسیار بود.
\v 9 و جوانی که اِفتیخوس نام داشت، نزد دریچه نشسته بود که خواب سنگین او را در ربود و چون پولُس کلام را طول می‌داد، خواب بر او مستولی گشته، از طبقه سوم به زیر افتاد و او را مرده برداشتند.
\v 10 آنگاه پولُس به زیر آمده، بر او افتاد و وی را در آغوش کشیده، گفت، مضطرب مباشید زیرا که جان او در اوست.
\v 11 پس بالا رفته و نان را پاره کرده، خورد و تا طلوع فجر گفتگوی بسیار کرده، همچنین روانه شد.
\v 12 و آن جوان را زنده بردند و تسلّی عظیم پذیرفتند.
\v 13 امّا ما به کشتی سوار شده، به آسوس پیش رفتیم که از آنجا می‌بایست پولُس را برداریم، به این نحو قرار گذاشته بود زیرا خواست تا آنجا پیاده رود.
\v 14 پس چون در آسوس او را ملاقات کردیم، او را برداشته، به متیلینی آمدیم.
\v 15 و از آنجا با کشتی روانه شدیم، روز دیگر به مقابل خیوس رسیدیم و روز سوم به ساموس وارد شدیم و در تروجیلیون توقّف نموده، روز دیگر وارد میلیتس شدیم.
\v 16 زیرا که پولُس قصد داشت که از محاذی اِفِسُس بگذرد، مبادا وقتی در آسیا صرف کند، چونکه شتاب داشت که اگر ممکن شود تا روز پنطیکاست به اورشلیم برسد.
\v 17 پس از میلیتس به اِفِسُس فرستاده، مشایخ کلیسا را فراخواند.
\v 18 و چون به نزدش حاضر شدند،ایشان را گفت، بر شما معلوم است که از روز اوّل که وارد آسیا شدم، چطور هر وقت با شما به‌سر می‌بردم؛
\v 19 که با کمال فروتنی و اشکهای بسیار و آزمونهایی که از توطئه‌های یهودیان بر من عارض می‌شد، به خدمت خداوند مشغول می‌بودم.
\v 20 و چگونه چیزی را از آنچه برای شما مفید باشد، دریغ نداشتم بلکه آشکارا و خانه به خانه شما را اعلام کرده و تعلیم می‌دادم.
\v 21 و به یهودیان و یونانیان نیز از توبه به سوی خدا و ایمان به خداوند ما عیسی مسیح شهادت می‌دادم.
\v 22 و اینک الآن در الزام روح به اورشلیم می‌روم و از آنچه در آنجا بر من واقع خواهد شد، اطّلاعی ندارم.
\v 23 جز اینکه روح‌القدس در هر شهر شهادت داده، می‌گوید که بندها و زحمات در انتظار من است.
\v 24 امّا این چیزها را به هیچ می‌شمارم، بلکه جان خود را عزیز نمی‌دارم تا دور خود را به شادی به انجام رسانم و آن خدمتی را که از خداوندْ عیسی یافته‌ام که به بشارت فیض خدا شهادت دهم.
\v 25 و اکنون این را می‌دانم که همهٔ شما که در میان شما گشته و به ملکوت خدا موعظه کرده‌ام، دیگر روی مرا نخواهید دید.
\v 26 پس امروز به شما شهادت می‌دهم که من از خون همه بری هستم،
\v 27 زیرا که از اعلام نمودن تمامی ارادهٔ خدا به شما کوتاهی نکردم.
\v 28 پس نگاه دارید خویشتن و تمامی آن گله را که روح‌القدس شما را بر آن ناظر مقرّر فرمود تا کلیسای خدا را شبانی کنید که آن را به خون خود خریده است.
\v 29 زیرا من می‌دانم که بعد از رفتن من، گرگان درنده به میان شما درخواهند آمد که بر گله ترحّم نخواهندنمود،
\v 30 و از میان خود شما مردمانی خواهند برخاست که سخنان گمراه کننده خواهند گفت تا شاگردان را در پی خود بکشند.
\v 31 پس بیدار باشید و به یاد آورید که مدّت سه سال شبانه‌روز از هشدار دادن هر یکی از شما با اشکها باز نایستادم.
\v 32 و اکنون ای برادران شما را به خدا و به کلام فیض او می‌سپارم که قادر است شما را بنا کند و در میان همهٔ مقدّسین شما را میراث بخشد.
\v 33 نقره یا طلا یا لباس کسی را طمع نورزیدم،
\v 34 بلکه خود می‌دانید که همین دستها در رفع احتیاج خود و همراهانم خدمت می‌کرد.
\v 35 این همه را به شما نمودم که می‌باید چنین مشقت کشیده، ضعیفان را دستگیری نمایید و کلام خداوندْ عیسی را به‌خاطر دارید که او گفت دادن از گرفتن فرخنده‌تر است.
\v 36 و وقتی این چنین سخن گفت، زانو زده، با همگی ایشان دعا کرد.
\v 37 و همه گریه بسیار کردند و بر گردن پولُس آویخته، او را می‌بوسیدند.
\v 38 و بسیار اندوهگین شدند، بیش از همه بجهت آن سخنی که گفت، بعد از این روی مرا نخواهید دید. پس او را تا به کشتی بدرقه نمودند.