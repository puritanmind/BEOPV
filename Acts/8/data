\c 8
\p
\v 1 و سولُس با قتل او موافق بود. و در آن وقت جفای شدید بر کلیسای اورشلیم روی داد، بحدی که همه جز رسولان به نواحی یهودیّه و سامره پراکنده شدند.
\v 2 و مردانی پارسا استیفان را دفن کرده، برای وی سوگواری عظیمی برپا داشتند.
\v 3 امّا سولُس بر کلیسا می‌تاخت و خانه به خانه گشته، مردان و زنان را بیرون کشیده، به زندان می‌افکند.
\v 4 پس آنانی که پراکنده شدند، به هر جایی که می‌رسیدند به کلام بشارت می‌دادند.
\v 5 امّا فیلیپُس به شهری از سامره درآمده، ایشان را به مسیح موعظه می‌نمود.
\v 6 و مردم به یکدل به سخنان فیلیپُس گوش دادند، چون معجزاتی را که از او صادر می‌گشت، می‌شنیدند و می‌دیدند،
\v 7 زیرا که ارواح پلید از بسیاری که داشتند نعره زده، خارج می‌شدند و مفلوجان و لنگان بسیار شفا می‌یافتند.
\v 8 و شادی عظیم در آن شهر روی نمود.
\v 9 امّا مردی شَمعون نام قبل از آن در آن شهر بود که جادوگری می‌نمود و اهل سامره را به شگفت می‌آورد و خود را شخصی بزرگ ادعا می‌کرد،
\v 10 بحدی که کوچک و بزرگ گوش داده، می‌گفتند، این است قدرت عظیم خدا.
\v 11 و بدو گوش دادند از آنرو که مدّت مدیدی بود از جادوگری او در شگفت بودند.
\v 12 امّا چون به بشارت فیلیپُس که به ملکوت خدا و نام عیسی مسیح می‌داد، ایمان آوردند، مردان و زنان تعمید یافتند.
\v 13 و شَمعون نیز خود ایمان آورد و چون تعمید یافت همواره با فیلیپُس می‌بود و از دیدن آیات و معجزات عظیم که از او ظاهر می‌شد، در حیرت افتاد.
\v 14 امّا رسولان که در اورشلیم بودند، چون شنیدند که اهل سامره کلام خدا را پذیرفته‌اند، پِطرُس و یوحنّا را نزد ایشان فرستادند.
\v 15 و ایشان آمده، بجهت ایشان دعا کردند تا روح‌القدس را بیابند،
\v 16 زیرا که هنوز بر هیچ‌کس از ایشان نازل نشده بود، بلکه فقط به نام خداوندْ عیسی تعمید یافته بودند.
\v 17 پس دستها بر ایشان گذارده، روح‌القدس را یافتند.
\v 18 امّا شَمعون چون دید که محض گذاردن دستهای رسولان روح‌القدس عطا می‌شود، مبلغی پیش ایشان آورده،
\v 19 گفت، به من نیز این اقتدار را ببخشید که به هر کس دست گذارم، روح‌القدس را بیابد.
\v 20 پِطرُس بدو گفت، پولت با تو هلاک باد، چونکه پنداشتی که عطای خدا به پول حاصل می‌شود.
\v 21 تو را در این امر، قسمت و بهره‌ای نیست زیرا که دلت در حضور خدا راست نمی‌باشد.
\v 22 پس از این شرارت خود توبه کن و از خدا درخواست کن تا شاید این اندیشهٔ دلت آمرزیده شود،
\v 23 زیرا تو را می‌بینم که در زَهر تلخ و زنجیر شرارت گرفتاری.
\v 24 شَمعون در جواب گفت، شما برای من به خداوند دعا کنید تا چیزی از آنچه گفتید بر من واقع نشود.
\v 25 پس ارشاد نموده و به کلام خداوند تکلّم کرده، به اورشلیم برگشتند و در بسیاری از دهکده‌های سامره بشارت دادند.
\v 26 امّا فرشتهٔ خداوند به فیلیپُس خطاب کرده، گفت، برخیز و به جانب جنوب، به راهی که از اورشلیم به‌سوی غزه می‌رود، که صحراست،روانه شو.
\v 27 پس برخاسته، روانه شد. و اینک، شخصی حبشی که خواجه‌سرا و بااقتدار نزد کَنداکِه، ملکهٔ حبشه، و بر تمام خزانه او مختار بود، به اورشلیم بجهت عبادت آمده بود،
\v 28 و در بازگشت بر ارابه خود نشسته، اِشَعْیای نبی را می‌خواند.
\v 29 آنگاه روح به فیلیپُس گفت، پیش برو و با آن ارابه همراه باش.
\v 30 فیلیپُس پیش دویده، شنید که اِشَعْیای نبی را مطالعه می‌کند. گفت، آیا می‌فهمی آنچه را می‌خوانی؟
\v 31 گفت، چگونه می‌توانم؟ مگر آنکه کسی مرا هدایت کند. و از فیلیپُس خواهش نمود که سوار شده، با او بنشیند.
\v 32 و بخشی از کتاب که می‌خواند، این بود که، مثل گوسفندی که به مذبح برند و چون بره‌ای خاموش نزد پشم‌چین خود، همچنین دهان خود را نمی‌گشاید.
\v 33 در فروتنی او عدالت از او دریغ شد، و نسل او را که می‌تواند بیان کند؟ زیرا که حیات او از زمین برداشته می‌شود.
\v 34 پس خواجه‌سرا به فیلیپُس پاسخ داده، گفت، از تو سؤال می‌کنم که نبی این را دربارهٔ که می‌گوید؟ دربارهٔ خود یا دربارهٔ کسی دیگر؟
\v 35 آنگاه فیلیپُس زبان خود را گشود و از آن نوشته شروع کرده، وی را به عیسی بشارت داد.
\v 36 و همچنان که در راه می‌رفتند به آبی رسیدند. و خواجه‌سرا گفت، اینک آب! چه چیزی مانع تعمید یافتن من می‌باشد؟
\v 37 فیلیپُس گفت، هر گاه به تمامی دل ایمان آوردی، جایز است. او در جواب گفت، ایمان آوردم که عیسی مسیح پسر خداست.
\v 38 پس حکم کرد تا ارابه را نگاه دارند و فیلیپُس با خواجه‌سرا هر دو به آب فرود شدند. پس او را تعمید داد.
\v 39 و چون از آب بالا آمدند،روح خداوند فیلیپُس را برداشته، خواجه‌سرا دیگر او را نیافت، و او راه خود را شادی‌کنان پیش گرفت.
\v 40 امّا فیلیپُس در اشدود پیدا شد و در همه شهرها گشته بشارت می‌داد تا به قیصریّه رسید.