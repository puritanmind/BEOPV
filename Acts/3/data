\c 3
\p
\v 1 و در ساعت نهم، وقت دعا، پِطرُس و یوحنّا با هم به معبد می‌رفتند.
\v 2 ناگاه مردی را که لنگ مادرزاد بود می‌بردند که او را هر روزه بر دروازهٔ معبد که زیبا نام دارد می‌گذاشتند تا از کسانی که به معبد می‌رفتند صدقه بخواهد.
\v 3 آن شخص چون پِطرُس و یوحنّا را دید که می‌خواهند به معبد داخل شوند، صدقه خواست.
\v 4 امّا پِطرُس با یوحنّا بر وی نیک نگریسته، گفت، به ما بنگر.
\v 5 پس بر ایشان نظر افکنده، منتظر بود که از ایشان چیزی بگیرد.
\v 6 آنگاه پِطرُس گفت، مرا طلا و نقره نیست، امّا آنچه دارم به تو می‌دهم. به نام عیسی مسیح ناصری برخیز و راه برو!
\v 7 و دست راستش را گرفته، او را برخیزانید که بلافاصله پاها وساقهای او قوّت گرفت
\v 8 و برجسته، بایستاد و راه رفت و با ایشان می‌رفت و جَست و خیزکنان و خدا را حمدگویان داخل معبد شد.
\v 9 و همهٔ مردم او را در حال رفتن و خدا را حمدگویان دیدند.
\v 10 و چون او را شناختند که همان است که به دروازهٔ زیبای معبد برای صدقه می‌نشست، به‌سبب این امر که بر او واقع شد، متعجّب و متحیّر گردیدند.
\v 11 و چون آن لنگ شفایافته به پِطرُس و یوحنّا پیوسته بود، تمامی قوم در رواقی که به سلیمانی معروف است، حیرت‌زده بشتاب گرد ایشان جمع شدند.
\v 12 و چون پِطرُس این را دید، بدان جماعت خطاب کرد که، ای مردان اسرائیلی، چرا از این کار تعجّب دارید و چرا بر ما چشم دوخته‌اید که گویا به نیرو و تقوای خود باعث راه رفتن این شخص شدیم؟
\v 13 خدای ابراهیم و اسحاق و یعقوب، خدای پدران ما، بندهٔ خود عیسی را جلال داد که شما تسلیم نموده، او را در حضور پیلاطُس انکار کردید، هنگامی که او حکم به رهانیدنش داد.
\v 14 امّا شما آن قدّوس و پارسا را رد کرده، خواستید که مردی قاتل به شما بخشیده شود.
\v 15 و بانی حیات را کشتید، که خدا او را از مردگان برخیزانید و ما شاهد بر او هستیم.
\v 16 و به‌سبب ایمان به نام او، نام او این شخص را که می‌بینید و می‌شناسید نیرو بخشیده است. بلی، آن ایمانی که به وسیله اوست، این کس را پیش روی همهٔ شما این شفای کامل داده است.
\v 17 و حال ای برادران، می‌دانم که شما و همچنین حکمرانان شما این را به‌سبب نادانی کردید.
\v 18 امّا خدا آن اخباری را که به زبان همهٔ انبیای خود، پیش گفته بود که مسیح باید رنج بیند، همینطور به انجام رسانید.
\v 19 پس توبه و بازگشت کنید تا گناهان شما پاک گردد و تا ایّام استراحت از حضور خداوند برسد.
\v 20 و عیسی مسیح را که از پیش برای شما اعلام شده بود، بفرستد،
\v 21 که می‌باید آسمان او را پذیرد تا زمان اصلاح همه چیز که خدا از بدو عالم به زبان همهٔ انبیای مقدّس خود، از آن خبر داد.
\v 22 زیرا موسی به پدران گفت که، خداوند خدای شما پیامبری مثل من، از میان برادران شما برای شما برخواهد انگیخت. کلام او را در هر چه به شما گوید بشنوید.
\v 23 و هر کسی که آن پیامبر را نشنود، از قوم نابود خواهد شد.
\v 24 و همهٔ انبیا نیز از سموئیل و آنانی که بعد از او سخن گفتند، از این ایّام پیشگویی دادند.
\v 25 شما هستید اولاد پیغمبران و آن عهدی که خدا با پدران ما بست، وقتی که به ابراهیم گفت، از نسل تو همهٔ قبایل زمین برکت خواهند یافت،
\v 26 نخست برای شما خدا پسر خود عیسی را برخیزانیده، فرستاد تا شما را برکت دهد به برگردانیدن هر یکی از شما از گناهانش.