\c 11
\p
\v 1 پس رسولان و برادرانی که در یهودیّه بودند، شنیدند که امّت‌ها نیز کلام خدا را پذیرفته‌اند.
\v 2 و چون پِطرُس به اورشلیم آمد، اهل ختنه با وی مجادله کرده،
\v 3 گفتند که، به نزد مردم ختنه‌نشده رفتی، و با ایشان غذا خوردی!
\v 4 پِطرُس از آغاز به ترتیب بدیشان بیان کرده، گفت،
\v 5 من در شهر یافا دعا می‌کردم که ناگاه در عالم رویا ظرفی را دیدم که نازل می‌شود مثل چادری بزرگ به چهار گوشه از آسمان آویخته که بر من می‌رسد.
\v 6 چون بر آن نیک نگریستم، ملاحظه کردم، چهارپایان زمین و حیوانات وحشی و خزندگان و مرغان هوا را دیدم.
\v 7 و آوازی را شنیدم که به من می‌گوید، ای پِطرُس برخاسته، ذبح کن و بخور.
\v 8 گفتم، حاشا خداوندا، زیرا هرگز چیزی حرام یا ناپاک به دهانم نرفته است.
\v 9 بار دیگر خطاب از آسمان در رسید که، آنچه خدا پاک نموده، تو حرام مخوان.
\v 10 و این سه بار رخ داد، و دوباره همه به‌سوی آسمان بالا برده شد.
\v 11 و اینک در همان ساعت سه مرد از قیصریّه نزد من فرستاده شده، به خانه‌ای که در آن بودم، رسیدند.
\v 12 و روح مرا گفت که، با ایشان بدون شک برو. و این شش برادر نیز همراه من آمدند تا به خانه آن شخص داخل شدیم.
\v 13 و به ما بازگفت که چطور فرشته‌ای را در خانه خود دید که ایستاده به وی گفت، کسانی به یافا بفرست و شَمعون معروف به پِطرُس را جویا شو؛
\v 14 که با تو سخنانی خواهد گفت که بدانها تو و تمامی اهل خانه تو نجات خواهید یافت.
\v 15 و چون شروع به سخن گفتن می‌کردم، روح‌القدس بر ایشان نازل شد، همچنانکه نخست بر ما.
\v 16 آنگاه بخاطر آوردم سخن خداوند را که گفت، یحییٰ به آب تعمید داد، امّا شما به روح‌القدس تعمید خواهید یافت.
\v 17 پس چون خدا همان عطا را بدیشان بخشید، چنانکه به ما محض ایمان آوردن به عیسی مسیح خداوند، پس من که باشم که بتوانم خدا را مانع شوم؟
\v 18 چون این را شنیدند، ساکت شدند و خدا را تمجیدکنان گفتند، براستی، خدا به امّت‌ها نیز توبه حیات‌بخش را عطا کرده است!
\v 19 و امّا آنانی که به‌سبب آزاری که در رابطه با استیفان برپا شد پراکنده شدند، تا فینیقیا و قبرس و اَنطاکیه می‌گشتند، و به هیچ‌کس به غیر از یهود و بس کلام را نگفتند.
\v 20 امّا بعضی از ایشان که از اهل قبرس و قیرَوان بودند، چون به اَنطاکیه رسیدند با یونانیان نیز سخن گفتند و به خداوندْ عیسی بشارت می‌دادند،
\v 21 و دست خداوند با ایشان بود و جمعیتی بسیار ایمان آورده، به‌سوی خداوند بازگشت کردند.
\v 22 امّا چون خبر ایشان به گوش کلیسای اورشلیم رسید، برنابا را به اَنطاکیه فرستادند.
\v 23 و چون رسید و فیض خدا را دید، شادمان شده، همه را ترغیب نمود که با نیّت دل به خداوند بپیوندند.
\v 24 زیرا که مردی صالح و پر از روح‌القدس و ایمان بود و گروهی بسیار به خداوند ایمان آوردند.
\v 25 و برنابا به طرسوس برای طلب سولُس رفت و چون او را یافت به اَنطاکیه آورد.
\v 26 و ایشان سالی تمام در کلیسا جمع می‌شدند و مردمی بسیار را تعلیم می‌دادند و شاگردانْ نخست در انطاکیه به مسیحی خوانده شدند.
\v 27 و در آن ایّام انبیایی از اورشلیم به اَنطاکیه آمدند.
\v 28 که یکی از ایشان به نام اغابوس برخاسته، به روح اشاره کرد که قحطی شدید در سرتاسر دنیا خواهد شد، و آن در ایّام کلودیوس قیصر پدید آمد.
\v 29 و شاگردان مصمم آن شدند که هر یک برحسب مقدور خود، اعانه‌ای برای برادران ساکن یهودیّه بفرستند.
\v 30 پس چنین کردند و آن را به دست برنابا و سولُس نزد مشایخ روانه نمودند.