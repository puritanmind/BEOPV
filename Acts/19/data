\c 19
\p
\v 1 و چون آپولُس در قُرِنتُس بود، پولُس در نواحی بالا عبور کرده، به اِفِسُس رسید. و در آنجا شاگرد چند یافته،
\v 2 بدیشان گفت، آیا هنگامی که ایمان آوردید، روح‌القدس را یافتید؟ به وی گفتند، بلکه نشنیده‌ایم که روح‌القدس هست!
\v 3 بدیشان گفت، پس به چه تعمید یافتید؟ گفتند، به تعمید یحیی.
\v 4 پولُس گفت، یحیی البتّه تعمید توبه می‌داد و به قوم می‌گفت به آن کسی که بعد از من می‌آید ایمان بیاورید یعنی به مسیح عیسی.
\v 5 چون این را شنیدند به نام خداوندْ عیسی تعمید گرفتند،
\v 6 و چون پولُس دست بر ایشان نهاد، روح‌القدس بر ایشان نازل شد و به زبانها متکلّم گشته، نبوّت کردند.
\v 7 و جمله آن مردمان حدوداً دوازده نفر بودند.
\v 8 پس به کنیسه درآمده، مدّت سه ماه به دلیری سخن می‌راند و در امور ملکوت خدا مباحثه می‌نمود و برهان قاطع می‌آورد.
\v 9 امّا چون بعضی سخت‌دل گشته، ایمان نیاوردند و پیش روی مردم، طریقت را بد می‌گفتند، از ایشان کناره گزیده، شاگردان را جدا ساخت و هر روزه در مدرسه شخصی طیرانس نام مباحثه می‌نمود.
\v 10 و بدینطور دو سال گذشت چنان که تمامی اهل آسیا چه یهود و چه یونانی کلام خداوندْ عیسی را شنیدند.
\v 11 و خداوند از دست پولُس معجزات خارق‌العاده به ظهور می‌رسانید،
\v 12 بطوری که از بدن او دستمالها و پیشبندها برده، بر مریضان می‌گذاردند و امراض از ایشان زایل‌می‌شد و ارواح پلید از ایشان اخراج می‌شدند.
\v 13 امّا تنی چند از یهودیان دوره‌گرد جن‌گیر بر آنانی که ارواح پلید داشتند، نام خداوندْ عیسی را خواندند و می‌گفتند، شما را به آن عیسی که پولُس به او موعظه می‌کند قسم می‌دهیم!
\v 14 و هفت نفر پسران اسکیوا رئیس کهَنَه یهود این کار می‌کردند.
\v 15 امّا روح پلید در جواب ایشان گفت، عیسی را می‌شناسم و پولُس را می‌دانم. امّا شما کیستید؟
\v 16 و آن مرد که روح پلید داشت بر ایشان جست و بر ایشان زورآور شده، غلبه یافت بحدی که از آن خانه عریان و مجروح فرار کردند.
\v 17 چون این واقعه بر همهٔ یهودیان و یونانیان ساکن اِفِسُس مشهور گردید، ترس بر همهٔ ایشان مستولی گشته، نام خداوندْ عیسی را مکرم می‌داشتند.
\v 18 و بسیاری از آنانی که ایمان آورده بودند آمدند و به اعمال خود اعتراف کرده، آنها را فاش می‌نمودند.
\v 19 و جمعی از شعبده‌بازان کتب خویش را آورده، در حضور مردم سوزانیدند و چون قیمت آنها را حساب کردند، پنجاه هزار درهم بود.
\v 20 بدینطور کلام خداوند افزایش می‌یافت و قوّت می‌گرفت.
\v 21 و بعد از پایان این وقایع، پولُس در روح هدف داشت که از مقدونیه و اخائیه گذشته، به اورشلیم برود و گفت، بعد از رفتنم به آنجا روم را نیز باید دید.
\v 22 پس دو نفر از ملازمان خود یعنی تیموتاؤس و ارسطوس را به مقدونیه روانه کرد و خود در آسیا چندی توقّف نمود.
\v 23 در آن زمان آشوبی عظیم دربارهٔ طریقت بر پا شد.
\v 24 زیرا شخصی دیمیتریوس نام زرگر که تصاویر بتکده ارطامیس از نقره می‌ساخت و برای صنعتگران سودی سرشار فراهم می‌نمود، ایشان را و دیگرانی که در چنین پیشه اشتغال می‌داشتند،
\v 25 گرد هم آورده، گفت، ای مردمان شما آگاه هستید که از این شغل، سود سرمایهٔ ما است.
\v 26 و دیده و شنیده‌اید که نه تنها در اِفِسُس، بلکه تقریبا در تمام آسیا این پولُس مردم بسیاری را اغوا نموده، منحرف ساخته است و می‌گوید اینهایی که به دستها ساخته می‌شوند، خدایان نیستند.
\v 27 پس این خطر است که نه فقط کسب ما از میان رود بلکه این معبد خدای عظیم ارطامیس نیز حقیر شمرده شود و عظمت وی که تمام آسیا و جهان او را می‌پرستند برطرف شود.
\v 28 چون این را شنیدند، از خشم پر گشته، فریاد کرده، می‌گفتند که، بزرگ است ارطامیس اِفِسُسیان.
\v 29 و تمامی شهر به شورش آمده، همه با یک دل به تماشاخانه تاختند و گایوس و اَرِسْتَرخُس را که از اهل مقدونیه و همراهان پولُس بودند با خود می‌کشیدند.
\v 30 امّا چون پولُس اراده نمود که به میان مردم درآید، شاگردان او را نگذاشتند.
\v 31 و بعضی از رؤسای آسیا که او را دوست می‌داشتند، نزد او فرستاده، خواهش نمودند که خود را به تماشاخانه نسپارد.
\v 32 و برخی یک چیز و برخی چیزی دیگر فریاد می‌زدند، زیرا که جماعت آشفته بود و اکثر نمی‌دانستند که برای چه جمع شده‌اند.
\v 33 پس اِسکندَر را از میان مردم کشیدند که یهودیان او را پیش انداختند و اِسکندَر با دست خود اشاره کرده، خواست برای خود به مردم دفاعیه‌ای بیاورد.
\v 34 امّا چون دانستند که یهودی است همه به یک صدا حدود دو ساعت فریاد می‌زدند که، بزرگ است ارطامیس اِفِسُسیان.
\v 35 پس از آن مأمور شهرداری مردم را ساکت گردانیده، گفت، ای مردان اِفِسُسی، کیست که نمی‌داند که شهر اِفِسُسیان ارطامیس خدای عظیم و آن [تمثالی] را که از مشتری نازل شد پرستش می‌کند؟
\v 36 پس چون این امور را نتوان انکار کرد، شما می‌باید آرام باشید و هیچ کاری به شتاب نکنید.
\v 37 زیرا که این اشخاص را آوردید که نه غارتگران معبد هستند و نه به خدای شما بد گفته‌اند.
\v 38 پس هر گاه دیمیتریوس و همکاران وی علیه کسی شکایتی دارند، دادگاه‌ها در اجرا می‌باشند و داوران معیّن هستند. می‌توانند همدیگر را متهم کنند.
\v 39 و اگر در مورد دیگری جویای چیزی می‌باشید، در محکمه قانونی حل خواهد شد.
\v 40 زیرا در خطریم که در خصوص شورش امروز از ما بازخواست شود، چونکه هیچ علتی نیست که دربارهٔ آن دلیلی برای این ازدحام بیاوریم.
\v 41 این را گفته، جماعت را متفرق ساخت.