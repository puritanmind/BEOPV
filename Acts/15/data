\c 15
\p
\v 1 و تنی چند از یهودیّه آمده، برادران را تعلیم می‌دادند که اگر برحسب آیین موسی ختنه نشوید، ممکن نیست که نجات یابید.
\v 2 چون پولُس و برنابا منازعه و مباحثه بسیار با ایشان کردند، قرار بر این شد که پولُس و برنابا و چند نفر دیگر از ایشان نزد رسولان و مشایخ در اورشلیم برای این مسأله بروند.
\v 3 پس کلیسا ایشان را بدرقه نموده از فینیقیّه و سامره عبور کرده، ایمان آوردن امّت‌ها را بیان کردند و باعث بسیار شادی در همهٔ برادران شدند.
\v 4 و چون وارد اورشلیم شدند، کلیسا و رسولان و مشایخ ایشان را پذیرفتند و آنها را از آنچه خدا با ایشان کرده بود، خبر دادند.
\v 5 آنگاه بعضی از فرقهٔ فریسیان که ایمان آورده بودند، برخاسته، گفتند: اینها را باید ختنه نمایند و حکم کنند که شریعت موسی را نگاه دارند.
\v 6 پس رسولان و مشایخ جمع شدند تا در این امر مصلحت بینند.
\v 7 و چون مباحثه سخت شد، پِطرُس برخاسته، بدیشان گفت: ای برادران عزیز، شما آگاهید که از ایّام اول، خدا از میان شما اختیار کرد که امّت‌ها از زبان من کلام بشارت را بشنوند و ایمان آورند.
\v 8 و خدای عارف‌القلوب بر ایشان شهادت داد بدین که روح‌القدس را بدیشان داد، چنانکه به ما نیز.
\v 9 و در میان ما و ایشان هیچ فرق نگذاشت، بلکه محض ایمان، دلهای ایشان را پاک نمود.
\v 10 پس اکنون چرا خدا را امتحان می‌کنید که یوغی بر گردن شاگردان می‌نهید که پدران ما و ما نیز طاقت تحمل آن را نداشتیم،
\v 11 بلکه اعتقاد داریم که توسط فیض خداوندْ عیسی مسیح نجات خواهیم یافت، همچنان که ایشان نیز.
\v 12 پس تمام جماعت ساکت شده، به برنابا و پولُس گوش فرادادند، چون آیات و معجزات را بیان می‌کردند که خدا در میان امّت‌ها به وسیلهٔ ایشان ظاهر ساخته بود.
\v 13 پس چون ایشان ساکت شدند، یعقوب رو آورده، گفت: ای برادران عزیز، مرا گوش فرادهید.
\v 14 شَمعون بیان کرده است که چگونه خدا اوّل امّت‌ها را ملاقات نمود، تا قومی از ایشان به نام خود بگیرد.
\v 15 و کلام انبیا در مطابق این است؛ چنانکه مکتوب است‌
\v 16 که، بعد از این رجوع نموده، خیمه داوود را که افتاده است باز بنا می‌کنم و خرابیهای آن را باز بنا می‌کنم و آن را برپا خواهم کرد،
\v 17 تا بقیه مردم جویای خداوند شوند، و همهٔ امّت‌هایی که بر آنها نام من نهاده شده است: این را می‌گوید خداوندی که تمامی این چیزها را بجا می‌آورد.
\v 18 از ازل تمام اعمال او برای خدا معلوم است.
\v 19 پس رأی من این است، کسانی را که از امّت‌ها به‌سوی خدا بازگشت می‌کنند زحمت نرسانیم،
\v 20 مگر اینکه ایشان را حکم کنیم که از [چیزهای] آلوده شده به بتها و زنا و حیوانات خفه‌شده و خون بپرهیزند.
\v 21 زیرا که موسی از دوران قدیم در هر شهر اشخاصی دارد که بدو موعظه می‌کنند، چنانکه در هر سَبَّت در کنیسه‌ها او را تلاوت می‌کنند.
\v 22 آنگاه رسولان و مشایخ با تمامی کلیسا بدین رضایت دادند که چند نفر از میان خود انتخاب نموده، همراه پولُس و برنابا به انطاکیه بفرستند، یعنی یهودای ملقّب به برسابا و سیلاس که از پیشوایان برادران بودند.
\v 23 و بدست ایشان نوشتند که رسولان و مشایخ و برادران، به برادران از امّت‌ها که در انطاکیه و سوریه و کیلیکه می‌باشند، سلام می‌رسانند.
\v 24 چون شنیده‌ایم که بعضی از میان ما بیرون رفته، شما را به سخنان خود مشوش ساخته، دلهای شما را پریشان می‌نمایند و می‌گویند که می‌باید ختنه شده، شریعت را نگاه بدارید و ما به ایشان هیچ امر نکردیم.
\v 25 پس ما به یک دل مصلحت دیدیم که چند نفر را اختیار نموده، همراه عزیزان خود برنابا و پولُس به نزد شما بفرستیم،
\v 26 اشخاصی که جانهای خود را در راه نام خداوند ما عیسی مسیح تسلیم کرده‌اند.
\v 27 پس یهودا و سیلاس را فرستادیم و ایشان شما را از این امور بطور زبانی خواهند آگاهانید.
\v 28 زیرا که روح‌القدس و ما مصلحت دیدیم که باری بر شما ننهیم جز این ضروریات‌
\v 29 که از قربانی‌های بتهاو خون و حیوانات خفه شده و زنا بپرهیزید که هر گاه از این امور خود را محفوظ دارید کار نیکویی خواهید کرد. والسّلام.
\v 30 پس ایشان مرخّص شده، به انطاکیه آمدند و جماعت را فراهم آورده، نامه را رسانیدند.
\v 31 چون مطالعه کردند، از این تسلّی شادمان گشتند.
\v 32 و یهودا و سیلاس چونکه ایشان هم نبی بودند، برادران را به سخنان بسیار، نصیحت و تقویت نمودند.
\v 33 پس چون مدّتی در آنجا به‌سر بردند، به سلامتی از برادران به‌سوی رسولان مرخص شدند.
\v 34 امّا سیلاس خواست که در آنجا باقی بماند.
\v 35 و پولُس و برنابا در انطاکیه توقّف نموده، با بسیاری دیگر تعلیم و بشارت به کلام خدا می‌دادند.
\v 36 و بعد از چندین روز، پولُس به برنابا گفت: برگردیم و برادران را در هر شهری که در آنها به کلام خداوند اعلام نمودیم، دیدن کنیم که در چه حال می‌باشند.
\v 37 امّا برنابا چنان مصلحت دید که یوحنّای ملقّب به مَرقُس را به همراهی گیرد.
\v 38 امّا پولُس چنین صلاح دانست که شخصی را که از پَمفیلیه از ایشان جدا شده بود و با ایشان در کار همراهی نکرده بود، با خود نبرد.
\v 39 پس نزاعی سخت شد بحدی که از یکدیگر جدا شده، برنابا مَرقُس را برداشته، به قبرس از راه دریا رفت.
\v 40 امّا پولُس سیلاس را اختیار کرد و از برادران به فیض خداوند سپرده شده، رو به سفر نهاد.
\v 41 و از سوریه و کیلیکه عبور کرده، کلیساها را استوار می‌نمود.