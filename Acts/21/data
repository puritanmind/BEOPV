\c 21
\p
\v 1 و چون از ایشان جدا شدیم، بادبان کشیده و به راه راست به کوس آمدیم و روز دیگر به رودس و از آنجا به پاترا.
\v 2 و چون کشتی‌ای یافتیم که عازم فینیقیّه بود، بر آن سوار شده، حرکت کردیم.
\v 3 و قبرس را به نظر آورده، آن را به طرف چپ رها کرده، به‌سوی سوریه رفتیم و در صُور فرود آمدیم زیرا که در آنجا می‌بایست بار کشتی را فرود آورند.
\v 4 پس شاگردی چند پیدا کرده، هفت روز در آنجا ماندیم و ایشان به الهام روح به پولُس گفتند که، به اورشلیم نرود.
\v 5 و چون آن روزها را به‌سر بردیم، روانه گشتیم و همه با زنان و اطفال تا بیرون شهر ما را بدرقه نمودند و به کناره دریا زانو زده، دعا کردیم.
\v 6 پس یکدیگر را وداع کرده، به کشتی سوار شدیم و ایشان به خانه‌های خود برگشتند.
\v 7 و وقتی ما سفر دریا را به پایان رسانیده، از صُور به پتولامیس رسیدیم و برادران را سلام کرده، با ایشان یک روز ماندیم.
\v 8 در فردای آن روز، ما که همراهان پولُس بودیم، از آنجا روانه شده، به قیصریّه آمدیم و به خانه فیلیپُس مبشر که یکی از آن هفت بود وارد شده، نزد او ماندیم.
\v 9 و او چهار دختر باکره داشت که نبوّت می‌کردند.
\v 10 و چون چند روز در آنجا ماندیم، پیامبری آغابوس نام از یهودیّه رسید،
\v 11 و نزد ما آمده، کمربند پولُس را گرفته و دستها و پاهای خود را بسته، گفت، روح‌القدس می‌گوید که یهودیان در اورشلیم صاحب این کمربند را به همینطور بسته، او را به دستهای امّت‌ها خواهند سپرد.
\v 12 پس چون این را شنیدیم، ما و اهل آنجا التماس نمودیم که به اورشلیم نرود.
\v 13 پولُس جواب داد، چه می‌کنید که گریان شده، دل مرا می‌شکنید زیرا من آماده‌ام که نه فقط زندانی شوم بلکه تا در اورشلیم بمیرم به‌خاطر نام خداوندْ عیسی.
\v 14 چون او متقاعد نمی‌شد، ما خاموش شده، گفتیم، آنچه ارادهٔ خداوند است بشود.
\v 15 و بعد از آن ایّام تدارک سفر دیده، به سوی اورشلیم روانه شدیم.
\v 16 و تنی چند از شاگردان قیصریّه همراه آمده، ما را نزد شخصی مناسون نام که از اهل قبرس و شاگردی قدیمی بود، آوردند تا نزد او منزل نماییم.
\v 17 و چون وارد اورشلیم گشتیم، برادران ما را به خشنودی پذیرفتند.
\v 18 و در روز دیگر، پولُس ما را برداشته، نزد یعقوب رفت و همه مشایخ حاضر شدند.
\v 19 پس ایشان را سلام کرده، آنچه خدا بوسیله خدمت او در میان امّت‌ها به عمل آورده بود، مفصلاً شرح داد.
\v 20 ایشان چون این را شنیدند، خدا را تمجید نموده، به وی گفتند، ای برادر، آگاه هستی که چندین هزار از یهودیان ایمان آورده‌اند و جمیعاً در شریعت غیورند.
\v 21 و دربارهٔ تو شنیده‌اند که همه یهودیان را که در میان امّت‌ها می‌باشند، تعلیم می‌دهی که از موسی انحراف نمایند و می‌گویی نباید فرزندان خود را ختنه کرد و بنا بر سنتها رفتار نمود.
\v 22 پس چه باید کرد؟ قطعاً جماعت گرد هم خواهند آمد زیرا خواهند شنید که تو آمده‌ای.
\v 23 پس آنچه به تو گوییم به عمل آور، چهار مرد نزد ما هستند که بر ایشان نذری هست.
\v 24 پس ایشان را برداشته، خود را با ایشان تطهیر نما و خرج ایشان را بده که سر خود را بتراشند تا همه بدانند که آنچه دربارهٔ تو شنیده‌اند اصلی ندارد، بلکه تو نیز در محافظت شریعت رفتار می‌نمایی.
\v 25 امّا دربارهٔ آنانی که از امّت‌ها ایمان آورده‌اند، ما فرستادیم و حکم کردیم که ایشان امثالِ این چیزها را هیچ بجا نیاورند مگر آنکه از قربانی‌های بت و خون و حیوانات خفه‌شده و زنا پرهیز نمایند.
\v 26 پس پولُس آن اشخاص را برداشته، روز دیگر با ایشان طهارت کرده، به معبد درآمد، که تکمیل ایّام تطهیر را اعلام می‌نمود، تا هدیه‌ای برای هر یک از ایشان بگذرانند.
\v 27 و چون هفت روز نزدیک به پایان رسیدن بود، یهودیانی از آسیا او را در معبد دیده، تمامی قوم را به شورش آوردند و دست بر او انداخته،
\v 28 فریاد برآوردند که، ای مردان اسرائیلی، امداد کنید! این است آن کس که برخلاف امّت و شریعت و این مکان در هر جا همه را تعلیم می‌دهد. و علاوه بر این، یونانیانی را نیز به معبد درآورده، این مکان مقدّس را نجس نموده است.
\v 29 زیرا قبل از آن تْروفیمس اِفِسُسی را با وی در شهر دیده بودند و گمان بردند که پولُس او را به معبد آورده بود.
\v 30 پس تمامی شهر به جنبش آمد و مردم ازدحام کرده، پولُس را گرفتند و از معبد بیرون کشیدند و بی‌درنگ درها را بستند.
\v 31 و چون قصد قتل او را داشتند، خبر به فرماندهٔ ارشد سپاه رسید که تمامی اورشلیم به شورش آمده است.
\v 32 او بی‌درنگ سپاه و یوزباشی‌ها را برداشته، به سوی ایشان تاخت. پس ایشان به محض دیدن فرماندهٔ ارشد و سپاهیان، از زدن پولُس دست برداشتند.
\v 33 چون فرماندهٔ ارشد رسید، او را گرفته، فرمان داد تا او را بدو زنجیر ببندند و پرسید که این کیست و چه کرده است؟
\v 34 امّا بعضی از آن گروه به سخنی و بعضی به سخنی دیگر فریاد می‌کردند. و چون او به‌سبب شورش، حقیقت امر را نتوانست فهمید، فرمود تا او را به قلعه بیاورند.
\v 35 و چون به پله‌ها رسید، اتّفاق افتاد که سربازان به‌سبب ازدحام مردم او را برگرفتند،
\v 36 زیرا گروهی بسیار از مردم از پی او آمده، فریاد می‌زدند که، او را هلاک کن!
\v 37 و وقتی نزدیک بود که پولُس را به قلعه درآورند، او به فرماندهٔ ارشد گفت، آیا اجازه دارم که به تو چیزی گویم؟ گفت، آیا زبان یونانی را می‌دانی؟
\v 38 مگر تو آن مصری نیستی که چندی پیش از این فتنه برانگیخته، چهار هزار مرد قتال را به بیابان برد؟
\v 39 پولُس گفت، من مرد یهودی هستم از تارسوس کیلیکه، شهری که بی‌نام و نشان نیست و خواهش می‌کنم که به من اجازه بدهی تا به مردم سخن گویم.
\v 40 چون اجازه یافت، بر پله‌ها ایستاده، به دست خود به مردم اشاره کرد؛ و چون آرامی کامل پیدا شد، ایشان را به زبان عبرانی مخاطب ساخته، گفت،