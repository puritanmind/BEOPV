\c 24
\p
\v 1 و بعد از پنج روز، حنانیای کاهن اعظم با مشایخ و سخن‌پردازی تِرتُلُس نام رسیدند، و شکایت از پولُس نزد والی آوردند.
\v 2 و چون او را احضار فرمود، تِرتُلُس شکایت را آغاز کرده، گفت، چون از وجود تو در آسایش کامل هستیم و از تدابیر تو بهبودهای ارزنده‌ای بدین قوم رسیده است، ای فِلیکْس گرامی،
\v 3 در هر جا و در هر وقت این را در کمال شکرگزاری می‌پذیریم.
\v 4 امّا برای اینکه تو را بیش از حدّ مصَدع نشوم، مستدعی هستم که با لطف خود مختصراً عرض ما را بشنوی.
\v 5 زیرا که این را شخصی فاسد و فتنه‌انگیز یافته‌ایم در میان همه یهودیان سرتاسر جهان و از پیشوایان فرقهٔ ناصری.
\v 6 و چون او خواست معبد را بی‌حرمت سازد، او را گرفته، اراده داشتیم که بنا به قانون شریعت خود بر او داوری نماییم.
\v 7 ولی لیسیاس فرماندهٔ ارشد آمده، او را به زور بسیار از دستهای ما بیرون آورد،
\v 8 و فرمود تا شاکیانش نزد تو حاضر شوند؛ و از او بعد از بازجویی می‌توانی حقیقت همه این اموری که ما بر او ادّعا می‌کنیم دریابی.
\v 9 و یهودیان نیز با او موافق شده گفتند که، چنین است.
\v 10 چون والی به پولُس اشاره نمود که سخن بگوید، او جواب داد، از آن رو که می‌دانم سالهای بسیار است که تو حاکم این قوم می‌باشی، به خشنودی زیاد دفاعیهٔ خود را می‌آورم.
\v 11 زیرا تو می‌توانی دریابی که بیش از دوازده روز نیست که من برای عبادت به اورشلیم رفتم،
\v 12 و مرا نیافتند که در معبد با کسی مباحثه کنم و نه در کنیسه‌ها یا شهر که مردم را به شورش آورم.
\v 13 آنها نمی‌توانند اتهاماتی را که الآن بر من می‌زنند اثبات نمایند.
\v 14 امّا این را نزد تو اقرار می‌کنم که به طریقتی که آن را بدعت می‌خواند، خدای پدران را عبادت می‌کنم و به آنچه در تورات و انبیا مکتوب است معتقدم،
\v 15 و به خدا امیدوارم چنانکه ایشان نیز قبول دارند که قیامت مردگان از عادلان و ظالمان نیز خواهد شد.
\v 16 و در این می‌کوشم تا پیوسته وجدانی بدون اهانت به خدا و مردم داشته باشم.
\v 17 و بعد از سالهای بسیار آمدم تا صدقات و هدایا برای قوم خود بیاورم.
\v 18 و در این امور چند نفر از یهودیان آسیا مرا در معبد تطهیر کرده یافتند بدون هنگامه یا شورشی.
\v 19 و ایشان نیز می‌باید در اینجا نزد تو حاضر می‌شدند تا اگر چیزی علیه من دارند اعتراض کنند.
\v 20 یا خود ایشان بگویند اگر گناهی از من یافتند وقتی که در حضور اهل شورا ایستاده بودم،
\v 21 مگر آن یک سخن که در میان ایشان ایستاده، بدان ندا کردم که دربارهٔ قیامت مردگان از من امروز پیش شما بازپرسی می‌شود.
\v 22 آنگاه فِلیکْس چون به خوبی از طریقت آگاهی داشت، امر ایشان را تأخیر انداخته، گفت، چون لیسیاس فرماندهٔ ارشد آید، حقیقت امر شما رادریافت خواهم کرد.
\v 23 پس فرمانده‌ای را فرمان داد تا پولُس را نگاه دارد و به او آزادی دهد و هیچ‌یک از خویشانش را از خدمت و ملاقات او منع نکند.
\v 24 و بعد از روزی چند فِلیکْس با همسر خود دْروسیلا که زنی یهودی بود، آمده پولُس را طلبیده، سخن او را دربارهٔ ایمان مسیح شنید.
\v 25 و چون او دربارهٔ پارسایی و پرهیزکاری و داوری آینده استدلال می‌کرد، فِلیکْس ترسان گشته، جواب داد که، اکنون برو چون فرصت کنم تو را باز خواهم خواند.
\v 26 و نیز امید می‌داشت که پولُس به او پولی بدهد تا او را آزاد سازد و از این جهت مکرّراً وی را خواسته، با او گفتگو می‌کرد.
\v 27 امّا بعد از پایان دو سال، پورکیوس فِستوس، جانشین فِلیکْس شد و فِلیکْس چون خواست بر یهود منت نهد، پولُس را در زندان گذاشت.
