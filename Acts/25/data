\c 25
\p
\v 1 پس چون فِستوس به ولایت خود رسید، بعد از سه روز از قیصریّه به اورشلیم رفت.
\v 2 و کاهن اعظم و بزرگان یهود نزد او علیه پولُس ارائه کردند و بدو التماس نموده،
\v 3 منتی را علیه وی خواستند تا او را به اورشلیم بفرستد و در کمین بودند که او را در راه بکشند.
\v 4 امّا فِستوس جواب داد که، پولُس را باید در قیصریّه نگاه داشت، زیرا خود اراده داشت به زودی آنجا برود.
\v 5 و گفت، پس کسانی از شما که می‌توانند به همراه [من] بیایند تا اگر چیزی در این شخص یافت شود، او را متهم سازند.
\v 6 و چون بیشتر از ده روز در میان ایشان توقّف‌کرده بود، به قیصریّه آمد و بامدادان بر مسند حکومت برآمده، فرمود تا پولُس را حاضر سازند.
\v 7 چون او حاضر شد، یهودیانی که از اورشلیم آمده بودند، به گرد او ایستاده، شکایتهای بسیار و سنگین بر علیه پولُس آوردند، ولی نتوانستند ثابت کرد.
\v 8 او جواب داد که، نه به شریعت یهود و نه به معبد و نه به قیصر هیچ گناهی نکرده‌ام.
\v 9 امّا چون فِستوس خواست بر یهود منت نهد، در جواب پولُس گفت، آیا می‌خواهی به اورشلیم آیی تا در آنجا در این امور به حضور من حکم شود؟
\v 10 پولُس گفت، در محکمه قیصر ایستاده‌ام که در آنجا می‌باید محاکمه من بشود. به یهود هیچ ظلمی نکرده‌ام، چنانکه تو نیز نیکو می‌دانی.
\v 11 پس هر گاه خطایی یا عملی مستوجب قتل کرده باشم، از مردن دریغ ندارم. امّا اگر هیچ یک از این شکایتهایی که اینها بر من می‌آورند اصلی ندارد، کسی نمی‌تواند مرا به ایشان سپارد. از قیصر دادخواهی می‌کنم.
\v 12 آنگاه فِستوس بعد از مکالمه با اهل شورا جواب داد، آیا از قیصر دادخواهی کردی؟ به حضور قیصر خواهی رفت.
\v 13 و بعد از گذشت چند روز، آگْریپاسِ پادشاه و بِرنیکی برای درود گفتن به فِستوس به قیصریّه آمدند.
\v 14 و چون روزهای بسیاری در آنجا توقّف نمودند، فِستوس برای پادشاه، قضیهٔ پولُس را بیان کرده، گفت، مردی است که فِلیکْس او را در بند گذاشته است،
\v 15 که دربارهٔ او وقتی که به اورشلیم آمدم، رؤسای کاهنان و مشایخ یهود مرا خبر دادند و خواهش نمودند که بر او داوری شود.
\v 16 در جواب ایشان گفتم که، رومیان را رسم نیست که کسی را به هلاکت تسلیم کنند، قبل از آنکه متّهم، مدّعیان خود را روبرو شود و او را فرصت دهند که اتّهامات ایشان را جواب گوید.
\v 17 پس چون ایشان در اینجا جمع شدند، بی‌درنگ در روز دوم بر مسند نشسته، فرمودم تا آن شخص را حاضر کردند.
\v 18 و مدّعیانش برپا ایستاده، از آنچه من گمان می‌بردم هیچ اتّهامی بر وی نیاوردند.
\v 19 بلکه پرسشهایی داشتند دربارهٔ مذهب خود علیه او و دربارهٔ عیسی نامی که مرده است، و پولُس می‌گوید که او زنده است.
\v 20 و چون من در این گونه مسایل شک داشتم، از او پرسیدم که، آیا می‌خواهی به اورشلیم بروی تا در آنجا از این موضوعات دادرسی شود؟
\v 21 ولی چون پولُس درخواست کرد که برای محاکمه آگوستوس محفوظ ماند، فرمان دادم که او را نگاه بدارند تا او را به حضور قیصر روانه نمایم.
\v 22 آگْریپاس به فِستوس گفت، من نیز می‌خواهم این شخص را بشنوم. گفت، فردا او را خواهی شنید.
\v 23 پس بامدادان چون آگْریپاس و بِرنیکی با حشمتی عظیم آمدند و به تالار دادرسی با فرماندهان ارشد و بزرگان شهر داخل شدند، به فرمان فِستوس پولُس را حاضر ساختند.
\v 24 آنگاه فِستوس گفت، ای آگْریپاسِ پادشاه، و ای همهٔ مردمانی که نزد ما حضور دارید، این شخص را می‌بینید که دربارهٔ او تمامی جماعت یهود چه در اورشلیم و چه در اینجا فریاد کرده، از من خواهش نمودند که دیگر نباید زنده بماند.
\v 25 امّا چون من دریافتم که او هیچ عملی مستوجب مرگ نکرده است و خود به آگوستوس دادخواهی کرد، اراده کردم که او را بفرستم.
\v 26 و چون موردی مشخص ندارم که دربارهٔ او به خداوندگار مرقوم دارم، از این جهت او را نزد شما و بخصوص در حضور تو ای آگْریپاسِ پادشاه آوردم تا بعد از بازپرسی شاید چیزی یافته بنگارم.
\v 27 زیرا مرا خلاف عقل می‌نماید که زندانی را بفرستم و شکایتهایی که علیه اوست را نشان ندهم.
