\c 22
\p
\v 1 ای برادران عزیز و پدران، دفاع مرا که الآن پیش شما می‌آورم بشنوید.
\v 2 چون شنیدند که به زبان عبرانی با ایشان صحبت می‌کند، بیشتر خاموش شدند. پس گفت،
\v 3 من مرد یهودی هستم، متولد طرسوس کیلیکه، امّا در این شهر در پیش پای غمالائیل پرورش یافتم، و به‌کمال آن شریعت اجدادی تعلیم دیدم، و برای خدا غیور می‌بودم، چنانکه همگی شما امروز می‌باشید.
\v 4 و این طریقت را تا سرحد مرگ آزار می‌رساندم، به نوعی که مردان و زنان را بند نهاده، به زندان می‌انداختم،
\v 5 چنانکه کاهن اعظم و تمام اهل شورا به من شهادت می‌دهند که از ایشان نامه‌ها برای برادران گرفته، عازم دمشق شدم تا آنانی را نیز که در آنجا باشند در بند نهاده، به اورشلیم آورم تا مجازات شوند.
\v 6 و در میان راه، چون نزدیک به دمشق رسیدم، حوالی ظهر ناگاه نوری عظیم از آسمان گرد من درخشید.
\v 7 پس بر زمین افتاده، صدایی را شنیدم که به من می‌گوید، ای شاؤل، ای شاؤل، چرا بر من جفا می‌کنی؟
\v 8 من جواب دادم، خداوندا تو کیستی؟ او مرا گفت، من آن عیسی ناصری هستم که تو بر وی جفا می‌کنی.
\v 9 و همراهان من نور را دیده، ترسان گشتند ولی صدای آن کس را که با من سخن گفت نشنیدند.
\v 10 گفتم، خداوندا چه کنم؟ خداوند مرا گفت، برخاسته، به دمشق برو که در آنجا تو را مطلع خواهند ساخت از آنچه برایت مقرّر است که بکنی.
\v 11 پس چون از درخشش آن نور نابینا گشتم، رفقایم دست مرا گرفته، به دمشق رسانیدند.
\v 12 آنگاه شخصی دیندار برحسب شریعت، حنانیا نام که نزد همهٔ یهودیان ساکن آنجا نیکنام بود،
\v 13 به نزد من آمده و ایستاده، به من گفت، ای برادر شاؤل، بینا شو. که در همان ساعت بر وی نگریستم.
\v 14 او گفت، خدای پدران ما تو را برگزید تا ارادهٔ او را بدانی و آن پارسا را ببینی و از زبانش سخنی بشنوی.
\v 15 زیرا از آنچه دیده و شنیده‌ای نزد همهٔ مردم شاهد بر او خواهی شد.
\v 16 و حال چرا تاخیر می‌نمایی؟ برخیز و تعمید بگیر و نام خداوند را خوانده، خود را از گناهانت غسل ده.
\v 17 و چون به اورشلیم برگشته، در معبد دعا می‌کردم، به خلسه فرو رفتم.
\v 18 پس او را دیدم که به من می‌گوید، بشتاب و از اورشلیم به سرعت روانه شو زیرا که شهادت تو را دربارهٔ من نخواهند پذیرفت.
\v 19 من گفتم، خداوندا، ایشان می‌دانند که من در هر کنیسه ایمانداران به تو را حبس کرده، می‌زدم؛
\v 20 و هنگامی که خون شهید تو استیفان را می‌ریختند، من نیز ایستاده، بدان قتل او رضایت دادم و جامه‌های قاتلان او را نگاه می‌داشتم.
\v 21 او به من گفت، روانه شو زیرا که من تو را به امّت‌های دوردست می‌فرستم.
\v 22 و آنها تا این سخن بدو گوش دادند، آنگاه صدای خود را بلند کرده، گفتند، چنین شخص را از روی زمین بردار که زنده ماندن او جایز نیست!
\v 23 و چون غوغا نموده و جامه‌های خود را برانداخته، خاک به هوا می‌ریختند،
\v 24 فرماندهٔ ارشد فرمان داد تا او را به قلعه درآوردند و فرمود که او را با تازیانه بازجویی کنند تا بفهمد که به چه سبب اینقدر بر او فریاد می‌کردند.
\v 25 و وقتی که او را به ریسمانها می‌بستند، پولُس به فرمانده‌ای که حاضر بود گفت، آیا بر شما جایز است که مردی رومی و محکوم نشده را تازیانه زنید؟
\v 26 چون آن فرمانده این را شنید، نزد فرماندهٔ ارشد رفته، او را خبر داده، گفت، چه می‌خواهی بکنی زیرا این شخص رومی است؟
\v 27 پس فرماندهٔ ارشد آمده، به وی گفت، به من بگو، آیا تو رومی هستی؟ گفت، بلی!
\v 28 فرماندهٔ ارشد جواب داد، من این تابعیت را به بهایی گران به‌دست آوردم! پولُس گفت، امّا من در آن زاده شدم.
\v 29 بلافاصله آنانی که قصد بازجویی او داشتند، دست از او برداشتند و فرماندهٔ ارشد ترسان گشت چون فهمید که رومی است از آن سبب که او را بسته بود.
\v 30 بامدادان چون خواست درست بفهمد که یهودیان به چه علت شاکی او می‌باشند، او را از زندان بیرون آورده، فرمود تا رؤسای کاهنان و تمامی اهل شورا حاضر شوند و پولُس را پایین آورده، در میان ایشان برپا داشت.