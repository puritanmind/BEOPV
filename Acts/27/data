\c 27
\p
\v 1 چون مقرّر شد که به ایتالیا برویم، پولُس و چند زندانی دیگر را به یوزباشی از سپاه آگوستوس که یولیوس نام داشت، سپردند.
\v 2 و به کشتی اَدرامیتینی که عازم بنادر آسیا بود، سوار شده، حرکت کردیم و اَرِسْتَرخُس از اهل مقدونیه از تِسالونیکی همراه ما بود.
\v 3 روز دیگر به صیدون فرود آمدیم و یولیوس با پولُس لطف نموده، او را اجازه داد که نزد دوستان خود رفته، از ایشان مراقبت یابد.
\v 4 و از آنجا روانه شده، پایین قبرس گذشتیم زیرا که باد مخالف بود.
\v 5 و از دریای کنار کیلیکه و پَمفیلیه گذشته، به میرای لیکیه رسیدیم‌
\v 6 در آنجا یوزباشی، کشتی اِسکندَریه را یافت که به ایتالیا می‌رفت و ما را بر آن سوار کرد.
\v 7 و چند روز به آهستگی رفته، به قنیدس به مشقت رسیدیم و چون باد مخالف ما بود، در زیر کْرِت نزدیک سلمونی راندیم،
\v 8 و به دشواری از آنجا گذشته، به مکانی که معروف به بنادر نیک و نزدیک به شهر لسائیه است رسیدیم.
\v 9 و چون زمان زیادی سپری شد و در این وقت سفر دریا خطرناک بود، زیرا که ایّام روزه گذشته بود،
\v 10 پولُس ایشان را نصیحت کرده، گفت: ای مردمان، می‌بینم که در این سفر فاجعه و ضرر بسیار پیدا خواهد شد، نه فقط بار و کشتی را بلکه جانهای ما را نیز.
\v 11 ولی یوزباشی ناخدا و صاحب کشتی را بیشتر از سخنان پولُس اعتنا نمود.
\v 12 و چون آن بندر نیکو نبود که زمستان را در آن به‌سر برند، اکثر چنان مصلحت دانستند که از آنجا حرکت کنند تا اگر ممکن شود خود را به فینیکس رسانیده، زمستان را در آنجا به‌سر برند که آن بندری است از کْرِت رو به جنوب غربی و شمال غربی.
\v 13 و چون نسیم جنوبی وزیدن گرفت، گمان بردند که به مقصد خویش رسیدند. پس لنگر برداشتیم و از کناره کْرِت گذشتیم.
\v 14 امّا چیزی نگذشت که بادی شدید که آن را اورکلیدون می‌نامند از بالای آن وزیدن گرفت.
\v 15 و چون کشتی گرفتار شد، و نمی‌توانست رو به‌سوی باد پیش برود. [پس] دست برداشته، بی‌اختیار رانده شدیم.
\v 16 پس در زیر جزیره‌ای که کلودی نام داشت، عبور نموده و به دشواری قایق را در اختیار خود آوردیم.
\v 17 و آن را برداشته، کمر کشتی را با کمک بستند. و چون ترسیدند که به ریگزار سیرتس فرو روند، بادبان کشتی را فرو کشیدند و همچنان رانده شدند.
\v 18 و چون طوفان بر ما غلبه می‌نمود، روز دیگر، بار کشتی را بیرون انداختند.
\v 19 و روز سوم به دستهای خود لوازم کشتی را به دریا انداختیم.
\v 20 و چون روزهای بسیار آفتاب و ستارگان را ندیدند و طوفانی شدید بر ما می‌کوبید، دیگر هیچ امید نجات برای ما نماند.
\v 21 و بعد از گرسنگی بسیار، پولُس در میان ایشان ایستاده، گفت: ای مردمان، نخست می‌بایست سخن مرا پذیرفته، از کْرِت حرکت نمی‌کردیم تا این فاجعه و ضرر را نبینید.
\v 22 اکنون نیز شما را نصیحت می‌کنم که خاطرجمع باشید زیرا که هیچ ضرری به جان هیچ‌یک از شما نخواهد رسید مگر به کشتی.
\v 23 زیرا که [در] این شب، فرشتهٔ آن خدایی که از آن او هستم و خدمت او را می‌کنم، به من ظاهر شده،
\v 24 گفت، ای پولُس ترسان مباش زیرا باید تو در حضور قیصر حاضر شوی. و اینک خدا همهٔ همسفران تو را به تو بخشیده است.
\v 25 پس ای مردمان خوشحال باشید زیرا ایمان دارم که به همانطور که به من گفت: واقع خواهد شد.
\v 26 امّا باید در جزیره‌ای بیفتیم.
\v 27 و چون شب چهاردهم شد و هنوز در دریای ادریا به هر سو رانده می‌شدیم، در نصف شب ملاحان گمان بردند که خشکی نزدیک است.
\v 28 پس پیمایش کرده، بیست قامت یافتند. و قدری پیشتر رفته، باز پیمایش کرده، پانزده قامت یافتند.
\v 29 و چون ترسیدند که به صخره‌ها برخورد کنیم، از پشت کشتی چهار لنگر انداخته، آرزو می‌کردند که روز شود.
\v 30 امّا چون ملاحان قصد داشتند که از کشتی فرار کنند و قایق را به دریا انداختند به بهانه‌ای که لنگرها را از پیش کشتی بکشند،
\v 31 پولُس یوزباشی و سپاهیان را گفت: اگر اینها در کشتی نمانند، شما نمی‌توانید نجات یابید.
\v 32 آنگاه سپاهیان ریسمانهای قایق را بریده، گذاشتند که بیفتد.
\v 33 چون روز نزدیک شد، پولُس از همه خواهش نمود که چیزی بخورند. پس گفت: امروز روز چهاردهم است که انتظار کشیده و چیزی نخورده، گرسنه مانده‌اید.
\v 34 پس استدعای من این است که غذا بخورید که برای سلامتی شما خواهد بود، زیرا که مویی از سر هیچ یک از شما نخواهد افتاد.
\v 35 این بگفت و در حضور همه نان را گرفته، خدا را شکر گفت و پاره کرده، شروع به خوردن کرد.
\v 36 پس همه قویدل گشته نیز غذا خوردند.
\v 37 و همگی در کشتی دویست و هفتاد و شش نفر بودیم.
\v 38 چون از غذا سیر شدند، گندم را به دریا ریخته، کشتی را سبک کردند.
\v 39 و چون روز روشن شد، زمین را نشناختند؛ امّا خلیجی دیدند که ساحلی داشت. پس تصمیم گرفتند که اگر ممکن شود، کشتی را بر آن برانند.
\v 40 و بند لنگرها را بریده، آنها را در دریا گذاشتند و بندهای سکان را باز کرده، و بادبان را برای باد گشاده، راه ساحل را پیش گرفتند.
\v 41 امّا کشتی را در محل تلاقی دو دریا به گل نشسته، سینهٔ آن فرو شده، بی‌حرکت ماند ولی قسمت عقب آن از لطمهٔ امواج درهم شکست.
\v 42 آنگاه سپاهیان قصد قتل زندانیان کردند که مبادا کسی شنا کرده، بگریزد.
\v 43 امّا یوزباشی چون خواست پولُس را برهاند، ایشان را از این قصد باز داشت و فرمود تا هر که می‌تواند شنا کند، نخست خویشتن را به دریا انداخته به ساحل رساند.
\v 44 و بعضی بر الوارها و بعضی بر چیزهای کشتی و همچنین همه به سلامتی به خشکی رسیدند.