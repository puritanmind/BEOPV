\c 18
\p
\v 1 و بعد از آن پولُس از آتن روانه شده، به قُرِنتُس آمد.
\v 2 و مرد یهودی اکیلا نام را که از مردمان پنطس بود و از ایتالیا تازه رسیده بود و زنش پْریسکیلا را یافت زیرا کلودیوس فرمان داده بود که همه یهودیان از روم بروند. پس نزد ایشان آمد.
\v 3 و چونکه با ایشان همپیشه بود، نزد ایشان مانده، به کار مشغول شد؛ و کسب ایشان خیمه‌دوزی بود.
\v 4 و هر سَبَّت در کنیسه مباحثه کرده، یهودیان و یونانیان را مجاب می‌ساخت.
\v 5 امّا چون سیلاس و تیموتاؤس از مقدونیه آمدند، پولُس در روح مجبور شده، برای یهودیان شهادت می‌داد که عیسی، مسیح است.
\v 6 ولی چون ایشان مخالفت نموده، کفر می‌گفتند: ردای خود را بر ایشان افشانده، گفت: خون شما بر سر شما است. من [از آن] مبرّا [هستم]. بعد از این به نزد امّت‌ها می‌روم.
\v 7 پس از آنجا نقل مکان کرده، به خانه شخصی یوستوس نام خداپرست آمد که خانه او متصل به‌کنیسه بود.
\v 8 امّا کرسپس، رئیس کنیسه با تمامی اهل خانه‌اش به خداوند ایمان آوردند و بسیاری از اهل قُرِنتُس چون شنیدند، ایمان آورده، تعمید یافتند.
\v 9 شبی خداوند در رویا به پولُس گفت: ترسان مباش، بلکه سخن بگو و خاموش مباش‌
\v 10 زیرا که من با تو هستم و هیچ‌کس تو را اذیت نخواهد رسانید زیرا که مرا در این شهر مردم بسیار است.
\v 11 پس مدّت یک سال و شش ماه توقّف نموده، ایشان را به کلام خدا تعلیم می‌داد.
\v 12 امّا چون غالیون والی اخائیه بود، یهودیان یکدل شده، بر سر پولُس تاخته، او را پیش مسند حاکم بردند
\v 13 و گفتند: این شخص مردم را اغوا می‌کند که خدا را برخلاف شریعت عبادت کنند.
\v 14 چون پولُس خواست حرف زند، غالیون گفت: ای یهودیان اگر جرم یا جنایتی فاحش می‌بود، هر آینه شرط عقل می‌بود که متحمل شما بشوم.
\v 15 ولی چون مسأله‌ای است دربارهٔ سخنان و نامها و شریعت شما، پس خود [بدان] رسیدگی کنید. من در چنین امور نمی‌خواهم داوری کنم.
\v 16 پس ایشان را از پیش مسند براند.
\v 17 و همهٔ یونانیان سوستانیس رئیس کنسیه را گرفته او را در مقابل مسند والی بزدند و غالیون بر این امور هیچ اهمیت نداد.
\v 18 امّا پولُس بعد از آن، روزهای بسیار در آنجا توقّف نمود پس برادران را وداع نموده، از راه دریا به سوریه رفت و پْریسکیلا و اکیلا همراه او رفتند. و در کِنْخریه سر خود را تراشید چونکه نذر کرده بود.
\v 19 و چون به اِفِسُس رسید، آن دو نفر را در آنجا رها کرده، خود به کنیسه درآمده، با یهودیان مباحثه نمود.
\v 20 و چون ایشان خواهش نمودند که مدّتی با ایشان بماند، قبول نکرد
\v 21 بلکه ایشان را وداع کرده،گفت، من باید به هر صورت این عید آینده را در اورشلیم صرف کنم. امّا اگر خدا بخواهد، باز به نزد شما خواهم برگشت. پس از اِفِسُس روانه شد
\v 22 و به قیصریّه پایین آمده، به بالا رفت و کلیسا را درود نموده، به انطاکیه آمد.
\v 23 و مدّتی در آنجا مانده، باز عازم سفر شد و در ملک غَلاطیه و فریجیه جابجا می‌گشت و همه شاگردان را استوار می‌نمود.
\v 24 امّا شخصی یهود آپولُس نام از اهل اِسکندَریه که مردی فصیح و در کتاب توانا بود، به اِفِسُس رسید.
\v 25 او در طریق خداوند تربیت یافته و در روح پرحرارت بوده، دربارهٔ خداوند به دقت تکلّم و تعلیم می‌نمود هر چند فقط از تعمید یحییٰ آگاهی داشت.
\v 26 همان شخص در کنیسه به دلیری سخن آغاز کرد. امّا چون پْریسکیلا و اکیلا او را شنیدند، نزد خود آوردند و به دقت تمام طریق خدا را بدو آموختند.
\v 27 پس چون او قصد سفر اخائیه کرد، برادران او را تشویق نموده، به شاگردان سفارش‌نامه‌ای نوشتند که او را بپذیرند. و چون بدانجا رسید، آنانی را که به وسیله فیض ایمان آورده بودند، یاری بسیار نمود،
\v 28 زیرا به قوّت تمام بر یهود بطور علنی دفاع می‌کرد و از کتب ثابت می‌نمود که عیسی، مسیح است.