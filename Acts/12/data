\c 12
\p
\v 1 و در آن زمان هیرودیسِ پادشاه، دست ستم بر بعضی از کلیسا دراز کرد
\v 2 و یعقوب برادر یوحنّا را به شمشیر کشت.
\v 3 و چون دید که آن یهودیان را خوشنود ساخت، بر آن افزوده، پِطرُس را نیز گرفتار کرد و ایّام فطیر بود.
\v 4 پس او را گرفته، در زندان انداخت و به چهار دستهٔ چهار نفری سربازان سپرد که او را نگاهبانی کنند و قصد داشت که بعد از فصَح او را برای قوم بیرون آورد.
\v 5 پس پِطرُس را در زندان نگاه می‌داشتند. امّا کلیسا بجهت او نزد خدا پیوسته دعا می‌کردند.
\v 6 و در شبی که هیرودیس قصد بیرون آوردن وی داشت، پِطرُس به دو زنجیر بسته، در میان دو سرباز خوابیده بود، و نگهبانان جلوی در زندان نگاهبانی می‌کردند.
\v 7 ناگاه فرشتهٔ خداوند نزد وی حاضر شد و نوری در آن خانه درخشید. پس به پهلوی پِطرُس زده، او را بیدار نمود و گفت، زود برخیز. و زنجیرها از دستش فرو افتاد.
\v 8 و فرشته به وی گفت، کمر خود را ببند و کفش برپا کن. پس چنین کرد و به وی گفت، ردای خود را بپوش و از پی من بیا.
\v 9 پس بیرون رفته، از پی او روانه گردید و نمی‌دانست که آنچه از فرشته روی نمود واقعی است، بلکه گمان برد که خواب می‌بیند.
\v 10 پس از قراولان اوّل و دوّم گذشته، به دروازهٔ آهنی که به‌سوی شهر می‌رود رسیدند، و آن خود بخود پیش روی ایشان باز شد؛ و از آن بیرون رفته، تا آخر یک کوچه رفتند و بلافاصله فرشته از او غایب شد.
\v 11 آنگاه پِطرُس به خود آمده گفت، اکنون به حقیقت دانستم که خداوند فرشته خود را فرستاده، مرا از دست هیرودیس و از تمامی انتظار قوم یهود رهانید.
\v 12 چون این را دریافت، به خانه مریم مادر یوحنّای ملقّب به مَرقُس آمد و در آنجا بسیاری جمع شده، دعا می‌کردند.
\v 13 چون او در خانه را کوبید، خادمه‌ای به نام رودا آمد تا بشنود.
\v 14 چون صدای پِطرُس را شناخت، از خوشی در را باز نکرده، به درون شتافته، خبر داد که پِطرُس به درگاه ایستاده است.
\v 15 به وی گفتند، دیوانه‌ای! و چون تأکید کرد که چنین است، گفتند که، فرشتهٔ او است.
\v 16 امّا پِطرُس پیوسته در را می‌کوبید. پس در را گشوده، او را دیدند و در حیرت افتادند.
\v 17 امّا او به دست خود به‌سوی ایشان اشاره کرد که خاموش باشند و بیان نمود که چگونه خدا او را از زندان بیرون آورد. و گفت، یعقوب و سایر برادران را از این امور مطلع سازید. پس بیرون آمده، به جایی دیگر رفت.‌
\v 18 و چون روز شد غوغای عظیمی در میان سپاهیان برپا شد، که پِطرُس را چه شد.
\v 19 و هیرودیس چون او را طلبیده و نیافت، نگهبانان را بازخواست نموده، فرمود تا ایشان را به قتل رسانند؛ و خود از یهودیّه به قیصریّه کوچ کرده، در آنجا اقامّت نمود.
\v 20 امّا هیرودیس با اهل صُور و صیدون خشمناک شد. پس ایشان به یکدل نزد او حاضر شدند و بْلاستُس ناظر خوابگاه پادشاه را با خود متحد ساخته، طلب مصالحه کردند، زیرا که دیار ایشان از ملک پادشاه معیشت می‌یافت.
\v 21 و در روزی معیّن، هیرودیس لباس شاهی در بر کرد و بر مسند حکومت نشسته، ایشان را خطاب می‌کرد.
\v 22 و مردم فریاد می‌زدند که، صدای خداست، نه صدای انسان!
\v 23 و در دم فرشتهٔ خداوند او را زد، زیرا که خدا را تمجید ننمود. و کرمها او را خوردند و مرد.
\v 24 امّا کلام خدا نمو می‌کرد و تکثیر می‌یافت.
\v 25 و برنابا و سولُس چون آن خدمت را به انجام رسانیدند، از اورشلیم بازگشت کردند و یوحنّای ملقّب به مَرقُس را همراه خود بردند.
