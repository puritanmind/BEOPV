\c 14
\p
\v 1 امّا در قونیه، ایشان با هم به کنیسهٔ یهود داخل شده، به نوعی سخن گفتند که، جمعیتی بسیار از یهود و یونانیان ایمان آوردند.
\v 2 امّا یهودیان بی‌ایمان دلهای امّت‌ها را شوراندند و علیه برادران بداندیش ساختند.
\v 3 پس مدّت مدیدی توقّف نموده، به نام خداوندی که به کلام فیض خود شهادت می‌داد، دلیرانه سخن می‌گفتند و او آیات و معجزات عطا می‌کرد که از دست ایشان ظاهر شود.
\v 4 و مردم شهر دو گروه شدند، گروهی همداستان یهود و جمعی با رسولان بودند.
\v 5 و چون امّت‌ها و یهود با رؤسای خود بر ایشان هجوم آوردند تا ایشان را بی‌احترامی کرده و سنگسار کنند،
\v 6 آگاهی یافته، به‌سوی لِستره و دِربِه، شهرهای لیکاؤنیه و نواحی اطراف فرار کردند.
\v 7 و در آنجا بشارت می‌دادند.
\v 8 و در لِستره مردی نشسته بود که پاهایش بی‌حرکت بود و از رحم مادر، لنگ متولد شده، هرگز راه نرفته بود.
\v 9 چون او سخن پولُس را می‌شنید، او بر وی نیک نگریسته، دید که ایمان شفا یافتن را دارد.
\v 10 پس به صدای بلند بدو گفت، بر پاهای خود راست بایست! پس او برجسته و به راه افتاد.
\v 11 امّا مردم چون این عمل پولُس را دیدند، صدای خود را به زبان لیکاؤنیه بلند کرده، گفتند، خدایان به صورت انسان نزد ما نازل شده‌اند.
\v 12 پس برنابا را زئوس و پولُس را هِرمِس خواندند زیرا که او سخنگوی اصلی بود.
\v 13 پس کاهن زئوس که پیش شهر ایشان بود، گاوان و تاجها با گروه‌هایی از مردم به دروازه‌ها آورده، خواست که قربانی کند.
\v 14 امّا چون آن دو رسول یعنی برنابا و پولُس شنیدند، جامه‌های خود را دریده، در میان مردم دویدند و فریاد برآورده،
\v 15 و گفتند، ای مردمان، چرا چنین می‌کنید؟ ما نیز انسان و دارای احساساتی مانند شما هستیم و به شما بشارت می‌دهیم که از این چیزهای پوچ به‌سوی خدای زنده روی آورید، که آسمان و زمین و دریا و آنچه را که در آنها است آفرید،
\v 16 که در دوران گذشته همهٔ امّت‌ها را واگذاشت که به راه‌های خود بروند،
\v 17 با وجودی که خود را بدون شهادت نگذاشت، چون احسان می‌نمود و از آسمان باران بارانیده و فصلهای بارآور بخشیده، دلهای ما را از خوراک و شادی پر می‌ساخت.
\v 18 و بدین سخنان مردم را از انجام قربانی برای ایشان به دشواری باز داشتند.
\v 19 امّا یهودیان از انطاکیه و قونیه آمده، مردم را با خود متحد ساختند و پولُس را سنگسار کرده، از شهر بیرون کشیدند و گمان بردند که مرده است.
\v 20 امّا چون شاگردان گرد او ایستادند، برخاست و به شهر درآمد و فردای آن روز با برنابا به‌سوی دِربِه روانه شد
\v 21 و در آن شهر بشارت داده، بسیاری را شاگرد ساختند. پس به لِستره و قونیه و انطاکیه بازگشت کردند.
\v 22 و دلهای شاگردان را تقویت داده، تشویق می‌کردند که در ایمان ثابت بمانند و اینکه با مصیبتهای بسیار می‌باید داخل ملکوت خدا گردیم.
\v 23 و در هر کلیسا برای ایشان مشایخ معیّن نمودند و دعا و روزه داشته، ایشان را به خداوندی که بدو ایمان آورده بودند، سپردند.
\v 24 و از پیسیدیه گذشته به پَمفیلیه آمدند.
\v 25 و در پرجه به کلام موعظه نمودند و به اَتالیه فرود آمدند.
\v 26 و از آنجا به کشتی سوار شده، به انطاکیه آمدند که از همان جا ایشان را به فیض خدا سپرده بودند برای آن کاری که به انجام رسانیده بودند.
\v 27 و چون وارد شهر شدند، کلیسا را جمع کرده، ایشان را مطلع ساختند از آنچه خدا با ایشان کرده بود و چگونه دروازه ایمان را برای امّت‌ها باز کرده بود.
\v 28 پس مدّت مدیدی با شاگردان به‌سر بردند.
