\c 5
\p
\v 1 امّا شخصی حنانیا نام، با همسرش سَفیره مِلکی را فروخته،
\v 2 بخشی از قیمت آن را با آگاهی زن خود نگاه داشت و بخشی از آن را آورده، پیش پای رسولان نهاد.
\v 3 آنگاه پِطرُس گفت، ای حنانیا چرا شیطان دل تو را پر ساخته است تا روح‌القدس را فریب دهی و مقداری از قیمت زمین را نگاه داری؟
\v 4 آیا چون داشتی از آن تو نبود و چون فروخته شد در اختیار تو نبود؟ چرا این را در دل خود نهادی؟ به انسان دروغ نگفتی بلکه به خدا.
\v 5 حنانیا چون این سخنان را شنید افتاده، جان بداد و ترسی شدید بر همه شنوندگان این چیزها مستولی گشت.
\v 6 آنگاه جوانان برخاسته، او را کفن کردند و بیرون برده، دفن نمودند.
\v 7 و حدود سه ساعت گذشت که همسرش بی‌اطلاع از ماجرا وارد شد.
\v 8 پِطرُس بدو گفت، مرا بگو که آیا زمین را به همین قیمت فروختید؟ گفت، بلی، به همین.
\v 9 پِطرُس به وی گفت، برای چه موافق شدید تا روح خداوند را امتحان کنید؟ اینک پاهای آنانی که شوهر تو را دفن کردند، بر آستانهٔ در است و تو را هم بیرون خواهند برد.
\v 10 در دم پیش پاهای او افتاده، جان بداد و جوانان داخل شده، او را مرده یافتند. پس بیرون برده، کنار شوهرش دفن کردند.
\v 11 و ترسی شدید تمامی کلیسا و همه آنانی را که این را شنیدند، فرو گرفت.
\v 12 و آیات و معجزات بسیار از دستهای رسولان در میان مردم به ظهور می‌رسید و همه به یکدل در رواق سلیمان می‌بودند.
\v 13 امّا هیچ‌کس از دیگران جرأت نمی‌کرد که بدیشان ملحق شود، امّا مردم، ایشان را محترم می‌داشتند.
\v 14 و ایمانداران به خداوند بیشتر می‌پیوستند،گروه بسیاری از مردان و زنان،
\v 15 تا آنجایی که مریضان را در کوچه‌ها بیرون آوردند و بر بسترها و تختها خوابانیدند تا وقتی که پِطرُس می‌گذرد، دست‌کم سایه او بر بعضی از ایشان بیفتد.
\v 16 و گروهی از شهرهای اطراف اورشلیم، بیماران و رنج‌دیدگان ارواح پلیده را آورده، جمع شدند و همهٔ ایشان شفا یافتند.
\v 17 امّا کاهن اعظم و همه رفقایش که از فرقهٔ صدّوقیان بودند، برخاسته، با تنفر پر گشتند
\v 18 و بر رسولان دست انداخته، ایشان را در زندان عمومی انداختند.
\v 19 شبانگاه فرشتهٔ خداوند درهای زندان را باز کرده و ایشان را بیرون آورده، گفت،
\v 20 بروید و در معبد ایستاده، تمام سخنان این حیات را به مردم بگویید.
\v 21 چون این را شنیدند، سحرگاهان به معبد درآمده، تعلیم دادند. امّا کاهن اعظم و رفیقانش آمده، اهل شورا و تمام مشایخ بنی‌اسرائیل را فراخوانده، به زندان فرستادند تا ایشان را حاضر سازند.
\v 22 پس خادمان رفته، ایشان را در زندان نیافتند و برگشته، خبر داده،
\v 23 گفتند که، زندان را با امنیت کامل بسته، و پاسبانان را بیرون جلوی درها ایستاده یافتیم؛ امّا چون باز کردیم، هیچ‌کس را در آن نیافتیم.
\v 24 چون کاهن و سردار سپاه معبد و رؤسای کاهنان این سخنان را شنیدند، دربارهٔ ایشان در حیرت افتادند که این چه خواهد شد.
\v 25 آنگاه کسی آمد و ایشان را خبر داده، گفت که، اینک آن کسانی که محبوس نمودید، در معبد ایستاده، مردم را تعلیم می‌دهند.
\v 26 پس سردار سپاه با خادمان رفته، ایشان را آوردند، امّا نه به زور، زیرا که از قوم ترسیدند که مبادا ایشان را سنگسار کنند.
\v 27 و چون ایشان را به مجلس حاضر کرده، برپا بداشتند، کاهن اعظم از ایشان پرسیده، گفت،
\v 28 مگر شما را اکیداً نفرمودیم که بدین اسم تعلیم مدهید؟ همانا اورشلیم را به تعلیم خود پر ساخته‌اید و می‌خواهید خون این مرد را به گردن ما فرود آرید.
\v 29 پِطرُس و رسولان در جواب گفتند، خدا را باید بیشتر از انسان اطاعت نمود.
\v 30 خدای پدران ما، عیسی را برخیزانید که شما به صلیب کشیده، کشتید.
\v 31 او را خدا بر دست راست خود بالا برده، سرور و نجات‌دهنده ساخت تا اسرائیل را توبه و آمرزش گناهان بخشد.
\v 32 و ما هستیم شاهدان او بر این امور، چنانکه روح‌القدس نیز است که خدا او را به همه مطیعان او عطا فرموده است.
\v 33 چون شنیدند دلریش گشته، مشورت کردند که ایشان را به قتل رسانند.
\v 34 امّا شخصی فریسی، غَمالائیل نام که معلم شریعت و نزد تمامی مردم محترم بود، در مجلس برخاسته، فرمود تا رسولان را ساعتی بیرون برند.
\v 35 پس ایشان را گفت، ای مردان اسرائیلی، مواظب باشید از آنچه می‌خواهید با این اشخاص بکنید.
\v 36 زیرا قبل از این ایّام، تیودا نامی برخاسته، خود را کسی می‌پنداشت و گروهی قریب به چهارصد نفر بدو پیوستند. او کشته شد و پیروانش نیز پراکنده و به هیچ رسیدند.
\v 37 و بعد از او یهودای جلیلی در ایّام سرشماری قیام کرد و جمعی را در پی خود کشید. او نیز هلاک شد و همه پیروانش پراکنده شدند.
\v 38 و الآن به شما می‌گویم از این مردم دست بردارید و ایشان را واگذارید زیرا اگر این قصد و عمل از انسان باشد، خود تباه خواهد شد.
\v 39 ولی اگر از خدا باشد، نمی‌توانید آن را براندازید، مبادا معلوم شود که با خدا جنگ می‌کنید.
\v 40 پس به سخن او رضایت دادند و رسولان را حاضر ساخته، تازیانه زدند و قدغن نمودند که دیگر به نام عیسی حرف نزنند، و ایشان را مرخّص کردند.
\v 41 و ایشان از حضور اهل شورا شادی‌کنان رفتند، زیرا که شایستهٔ آن شمرده شدند که بجهت نام او اهانت ببینند.
\v 42 و هر روزه در معبد و خانه‌ها از تعلیم و مژده دادن که عیسی مسیح است، دست نکشیدند.
