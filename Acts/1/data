\c 1
\p
\v 1 کتاب نخستین را تألیف نمودم، ای تئوفیلوس، دربارهٔ همهٔ اموری که عیسی به عمل نمودن و تعلیم دادن آنها شروع کرد.
\v 2 تا آن روزی که رسولان برگزیده خود را به روح‌القدس حکم کرده، بالا برده شد.
\v 3 که بدیشان نیز بعد از رنج کشیدن خود، خویشتن را با دلایل بسیار زنده نشان داد، که در مدّت چهل روز بر ایشان ظاهر می‌شد و دربارهٔ امور ملکوت خدا سخن می‌گفت.
\v 4 و چون با ایشان جمع شد، ایشان را امر فرمود که، از اورشلیم جدا مشوید، بلکه منتظر آن وعده پدر باشید که از من شنیده‌اید.
\v 5 زیرا که یحییٰ به آب تعمید می‌داد، امّا شما بعد از اندک ایّامی، به روح‌القدس تعمید خواهید یافت.
\v 6 پس آنانی که جمع بودند، از او سؤال نموده، گفتند: خداوندا، آیا در این وقت ملکوت را بر اسرائیل باز برقرار خواهی داشت؟
\v 7 بدیشان گفت: برای شما نیست که زمانها و اوقاتی را که پدر در قدرت خود نگاه داشته است بدانید.
\v 8 امّا چون روح‌القدس بر شما می‌آید، قدرت خواهید یافت و شاهدان من خواهید بود، در اورشلیم و تمامی یهودیّه و سامره و تا اقصای جهان.
\v 9 و چون این را گفت: در حالی که ایشان می‌نگریستند، بالا برده شد و ابری او را از چشمان ایشان در ربود.
\v 10 و چون به‌سوی آسمان چشم دوخته بودند، هنگامی که او می‌رفت، ناگاه دو مرد سفیدپوش نزد ایشان ایستاده،
\v 11 گفتند، ای مردان جلیلی چرا ایستاده، به‌سوی آسمان نگاه می‌کنید؟ همین عیسی که از نزد شما به آسمان بالا برده شد، باز خواهد آمد به همین طوری که او را به‌سوی آسمان روانه دیدید.
\v 12 آنگاه به اورشلیم بازگشت کردند، از آن کوه به نام زیتون که نزدیک به اورشلیم به مسافت سفر یک روز سَبَّت است.
\v 13 و چون داخل شدند، به بالاخانه‌ای برآمدند که در آنجا پِطرُس و یوحنّا و یعقوب و اَندریاس و فیلیپُس و توما و بَرْتولُما و مَتّی و یعقوب پسر حَلْفای و شَمعون غیور و یهودای برادر یعقوب ساکن بودند.
\v 14 و همهٔ اینها با زنان و مریم مادر عیسی و برادران او به یکدل در عبادت و دعا مشغول بودند.
\v 15 و در آن ایّام، پِطرُس در میان شاگردان، که تعداد اسامی ایشان باهم حدود به صد و بیست بود، برخاسته، گفت:
\v 16 ای مردان [و] برادران، می‌بایست آن نوشته برآورده شود که روح‌القدس از زبان داوود از قبل دربارهٔ یهودا گفت: که راهنما شد برای آنانی که عیسی را گرفتند.
\v 17 که او با ما محسوب شده، سهمی در این خدمت یافت.
\v 18 پس او با پاداش شرارت خود، زمینی خریده، به روی درافتاده، از میان پاره شد و تمامی امعایش بیرون ریخت.
\v 19 و بر تمام ساکنان اورشلیم معلوم گردید چنانکه آن زمین در لغت ایشان به حقل دما، یعنی زمین خون نامیده شد.
\v 20 زیرا در کتاب مزامیر مکتوب است که، خانه او خراب بشود و هیچ‌کس در آن مسکن نگیرد و نظارتش را دیگری بگیرد.
\v 21 اکنون می‌باید از آن مردمانی که همراهان ما بودند، در تمام آن مدّتی که عیسی خداوند با ما آمد و رفت می‌کرد،
\v 22 از زمان تعمید یحیی، تا روزی که از نزد ما بالا برده شد، یکی از ایشان با ما شاهد رستاخیز او بشود.
\v 23 آنگاه دو نفر یعنی یوسف به نام بَرسَبا که به یوستوس ملقّب بود و مَتیاس را برپا داشتند،
\v 24 و دعا کرده، گفتند: تو ای خداوند که آگاه بر قلب‌های همه هستی، نشان بده کدام یک از این دو را برگزیده‌ای،‌
\v 25 تا قسمت این خدمت و رسالت را بیابد که یهودا از آن باز افتاده، به مکان خود پیوست.
\v 26 پس قرعه به نام ایشان افکندند و قرعه به نام مَتیاس برآمد و او در شمار یازده رسول درآمد.