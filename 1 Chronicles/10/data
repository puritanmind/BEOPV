\c 10
\p
\v 1 و فلسطینیان با اسرائیل جنگ کردند، و مردان اسرائیل از حضور فلسطینیان فرار کردند و در کوه جِلْبُوع کشته شده، افتادند.
\v 2 و فلسطینیان شاؤل و پسرانش را به سختی دنبال نمودند، و فلسطینیان پسران شاؤل یوناتان و ابیناداب و مَلْکیشوع را کشتند.
\v 3 و جنگ بر شاؤل سخت شد و تیراندازان او را دریافتند و از تیراندازان مجروح شد.
\v 4 و شاؤل به سلاحدار خود گفت، شمشیر را بکش و به من فرو بر، مبادا این ختنه‌ناشدگان بیایند و مرا افتضاح کنند. امّا سلاحدارش نخواست زیرا که بسیار می‌ترسید؛ پس شاؤل شمشیر را گرفته بر آن افتاد.
\v 5 و سلاحدارش چون شاؤل را مرده دید، او نیز بر شمشیر افتاده، بمُرد.
\v 6 و شاؤل مُرد و سه پسرش و تمامی اهل خانه‌اش همراه وی مردند.
\v 7 و چون همهٔ مردان اسرائیل که در درّه بودند، این را دیدند که لشکر منهزم شده، و شاؤل و پسرانش مرده‌اند، ایشان نیز شهرهای خود را ترک کرده، گریختند و فلسطینیان آمده، در آنها قرار گرفتند.
\v 8 و روز دیگر واقع شد که چون فلسطینیان آمدند تا کشتگان را برهنه نمایند، شاؤل و پسرانش را در کوه جِلْبُوع افتاده یافتند.
\v 9 پس او را برهنه ساخته، سَر و اسلحه‌اش را گرفتند و آنها را به زمین فلسطینیان به هر طرف فرستادند تا به بتها و قوم خود مژده برسانند.
\v 10 و اسلحه‌اش را در خانۀ خدایان خود گذاشتند و سرش را در خانۀ داجون به دیوار کوبیدند.
\v 11 و چون تمامی اهل یابیش جِلْعاد آنچه را که فلسطینیان به شاؤل کرده بودند شنیدند،
\v 12 همهٔ شجاعان برخاسته، جسد شاؤل و جسدهای پسرانش را برداشته، آنها را به یابیش آورده، استخوانهای ایشان را زیر درخت بلوط که در یابیش است، دفن کردند و هفت روز روزه داشتند.
\v 13 پس شاؤل به سبب خیانتی که به خداوند ورزیده بود مُرد، به جهت کلام خداوند که آن را نگاه نداشته بود، و از این جهت نیز که از صاحبۀ اجنّه سؤال نموده بود.
\v 14 و چونکه خداوند را نطلبیده بود، او را کُشت و سلطنت او را به داوود پسر یسَّی برگردانید.