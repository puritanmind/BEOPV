\c 20
\p
\v 1 و واقع شد در وقت تحویل سال، هنگام بیرون رفتن پادشاهان، که یوآب قوّت لشکر را بیرون آورد، و زمین بنی‌عَمُّون را ویران ساخت و آمده، رَبَّه را محاصره نمود. امّا داوود در اورشلیم ماند و یوآب رَبَّه را تسخیر نموده، آن را منهدم ساخت.
\v 2 و داوود تاج پادشاه ایشان را از سرش گرفت که وزنش یک وزنۀ طلا بود و سنگهای گرانبها داشت و آن را بر سر داوود گذاشتند و غنیمت از حدّ زیاده از شهر بردند.
\v 3 و مردم آنجا را بیرون آورده، ایشان را به ارّه‌ها و چومهای آهنین و تیشه‌ها پاره‌پاره کرد؛ و داوود به همین طور با همهٔ شهرهای بنی‌عَمُّون رفتار نمود. پس داوود و تمامی قوم به اورشلیم برگشتند.
\v 4 و بعد از آن جنگی با فلسطینیان در جازَر، واقع شد که در آن سِبْکای حُوشاتی سِفّای را که از اولاد رافا بود کشت و ایشان مغلوب شدند.
\v 5 و باز جنگ با فلسطینیان واقع شد و اَلْحانان پسر یاعیر لحمیرا که برادر جُلیات جَتِّی بود کُشت که چوب نیزه‌اش مثل نورد جولاهکان بود.
\v 6 و باز جنگ در جَتّ واقع شد که در آنجا مردی بلند قد بود که بیست و چهار انگشت، شش بر هر دست و شش بر هر پا داشت و او نیز برای رافا زاییده شده بود.
\v 7 و چون او اسرائیل را به تنگ آورد، یهُوناتان پسر شِمْعا برادر داوود او را کُشت.
\v 8 اینان برای رافا در جَتّ زاییده شدند و به دست داوود و به دست بندگانش افتادند.