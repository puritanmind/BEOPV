\c 18
\p
\v 1 و بعد از این واقع شد که داوود فلسطینیان را شکست داده، مغلوب ساخت و جَتّ و قریه‌هایش را از دست فلسطینیان گرفت.
\v 2 و موآب را شکست داد و موآبیان بندگان داوود شده، هدایا آوردند.
\v 3 و داوود هَدَرْعَزَر پادشاه صُوبَه را در حَمات هنگامی که می‌رفت تا سلطنت خود را نزد نهر فرات استوار سازد، شکست داد.
\v 4 و داوود هزار ارابه و هفت هزار سوار و بیست هزار پیاده از او گرفت، و داوود تمامی اسبان ارابه را پی کرد، امّا از آنها برای صد ارابه نگاه داشت.
\v 5 و چون اَرامیانِ دمشق به مدد هَدَرْعَزَر پادشاه صُوبَه آمدند، داوود بیست و دو هزار نفر از اَرامیان را کشت.
\v 6 و داوود در اَرامِ دمشق (قراولان) گذاشت و اَرامیان بندگان داوود شده، هدایا آوردند. و خداوند داوود را در هر جا که می‌رفت پیروزی می‌داد.
\v 7 و داوود سپرهای طلا را که بر خادمان هَدَرْعَزَر بود گرفته، آنها را به اورشلیم آورد.
\v 8 و داوود از طِبْحَت و کُون شهرهای هَدَرْعَزَر برنج از حدّ زیاده گرفت که از آنْ سُلیمانْ دریاچه و ستونها و ظروف برنجین ساخت.
\v 9 و چون تُوعُو پادشاه حَمات شنید که داوود تمامی لشکر هَدَرْعَزَر پادشاه صُوبَه را شکست داده است،
\v 10 پسر خود هَدُورام را نزد داوود پادشاه فرستاد تا از سلامتی او بپرسد و او را تَهْنِیت گوید از آن جهت که با هَدَرْعَزَر جنگ نموده او را شکست داده بود، زیرا هَدَرْعَزَر با تُوعُو جنگ می‌نمود؛ و هر قِسم ظروف طلا و نقره و برنج (با خود آورد).
\v 11 و داوود پادشاه آنها را نیز برای خداوند وقف نمود، با نقره و طلایی که از همهٔ امّت‌ها یعنی از اَدُوم و موآب و بنی‌عَمُّون و فلسطینیان و عَمالَقَه آورده بود.
\v 12 و اَبِشای پسر صَرُویه هجده هزار نفر از اَدُومیان را در درّه مِلْح کشت.
\v 13 و در اَدُوم قراولان قرار داد و همهٔ اَدُومیان بندگان داوود شدند و خداوند داوود را در هر جایی که می‌رفت پیروزی می‌داد.
\v 14 و داوود بر تمامی اسرائیل سلطنت نموده، انصاف و عدالت را بر تمامی قوم خود مجرا می‌داشت.
\v 15 و یوآب پسر صَرُویه سردار لشکر بود و یَهوشافاط پسر اَخِیلُود وقایع نگار.
\v 16 و صادوق پسر اَخِیطُوب و ابیمَلِک پسر اَبْیاتار کاهن بودند و شوشا کاتب بود.
\v 17 و بنایا پسر یهُویاداع رئیس‌کَرِیتیان و فَلِیتیان و پسران داوود نزد پادشاه مقدّم بودند.