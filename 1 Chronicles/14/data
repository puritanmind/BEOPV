\c 14
\p
\v 1 و حیرام پادشاه صور، قاصدان با چوب سرو آزاد و بنایان و نجاران نزد داوود فرستاد تا خانه‌ای برای او بسازند.
\v 2 و داوود دانست که خداوند او را به پادشاهی اسرائیل استوار داشته است، زیرا که سلطنتش به‌خاطر قوم او اسرائیل به درجۀ بلند برافراشته شده بود.
\v 3 و داوود در اورشلیم باز زنان گرفت، و داوود پسران و دختران دیگر تولید نمود.
\v 4 و این است نامهای فرزندانی که در اورشلیم برای وی به‌هم رسیدند، شَمُّوع و شُوباب و ناتان و سُلیمان،
\v 5 و یبْحار و اَلِیشُوع و اَلِیفالَط،
\v 6 و نُوجَه و نافَج و یافِیع،
\v 7 و اَلِیشامَع و بَعْلیاداع و اَلِیفَلَط.
\v 8 و چون فلسطینیان شنیدند که داوود به پادشاهی تمام اسرائیل مسح شده است، پس فلسطینیان برآمدند تا داوود را (برای جنگ) بطلبند؛ و چون داوود شنید، به مقابله ایشان برآمد.
\v 9 و فلسطینیان آمده، در درّه رفائیم منتشر شدند.
\v 10 و داوود از خدا مسألت‌نموده، گفت، آیا به مقابلۀ فلسطینیان برآیم و آیا ایشان را به دست من تسلیم خواهی نمود؟ خداوند او را گفت، برآی و ایشان را به دست تو تسلیم خواهم کرد.
\v 11 پس به بَعْل فَراصِیم برآمدند و داوود ایشان را در آنجا شکست داد و داوود گفت، خدا بر دشمنان من به دست من مثل رخنۀ آب رخنه کرده است. بنابراین آن مکان را بَعْل فَراصِیم نام نهادند.
\v 12 و خدایان خود را در آنجا ترک کردند و داوود امر فرمود که آنها را به آتش بسوزانند.
\v 13 و فلسطینیان بار دیگر در آن درّه منتشر شدند.
\v 14 و داوود باز از خدا سؤال نمود و خدا او را گفت، از عقب ایشان مرو بلکه از ایشان رو گردانیده، در مقابل درختان توت به ایشان نزدیک شو.
\v 15 و چون در سر درختان توت صدای قدمها بشنوی، آنگاه برای جنگ بیرون شو، زیرا خدا پیش روی تو بیرون رفته است تا لشکر فلسطینیان را مغلوب سازد.
\v 16 پس داوود بر وفق آنچه خدا او را امر فرموده بود، عمل نمود و لشکر فلسطینیان را از جِبْعُون تا جارز شکست دادند.
\v 17 و اسم داوود در همهٔ اراضی شیوع یافت و خداوند ترس او را بر تمامی امّت‌ها مستولی ساخت.
