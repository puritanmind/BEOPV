\c 12
\p
\v 1 و اینانند که نزد داوود به صِقْلَغ آمدند،هنگامی که او هنوز از ترس شاؤل پسر قَیس گرفتار بود، و ایشان از آن شجاعان بودند که در جنگ معاون او بودند.
\v 2 و به کمان مسلح بودند و سنگها و تیرها از کمانها از دست راست و دست چپ می‌انداختند و از برادران شاؤل بنیامینی بودند.
\v 3 سردار ایشان اَخیعَزَر بود، و بعد از او یوآش پسران شَماعَه جِبْعاتی و یزیئیل و فالَط پسران عَزْمُوت و بَراکَه و ییهُوی عناتوتی،
\v 4 و یشْمَعْیای جِبْعُونی که در میان آن سی نفر شجاع بود، و بر آن سی نفر برتری داشت و اِرْمیا و یحزیئیل و یوحانان و یوزابادِ جَدیراتی،
\v 5 و اَلْعُوزای و یریمُوت و بَعْلِیا و شَمَرْیا و شَفَطْیای حَرُوفی،
\v 6 و اَلْقانَه و یشَیا و عَزَرْئیل و یوعَزَر و یشُبْعام که از قُوْرَحیان بودند،
\v 7 و یوْعیلَه و زَبَدْیا پسران یرُوحام جَدوری.
\v 8 و بعضی از جادیان که مردان قوی شجاع و مردان جنگ آزموده و مسلح به سپر و تیراندازان که روی ایشان مثل روی شیر و مانند غزال کوهی تیزرو بودند، خویشتن را نزد داوود در ملاذ بیابان جدا ساختند،
\v 9 که رئیس ایشان عازَر و دومین عُوبَدْیا و سومین اَلِیآب بود،
\v 10 و چهارمین مِشْمَنَّه و پنجمین اِرْمیا،
\v 11 و ششم عَتّای و هفتم اَلِیئیل،
\v 12 و هشتم یوحانان و نهم اَلْزاباد،
\v 13 و دهم اِرْمیا و یازدهم مَکْبَنَّای.
\v 14 اینان از بنی‌جاد رؤسای لشکر بودند که کوچکتر ایشان برابر صد نفر و بزرگتر برابر هزار نفر می‌بود.
\v 15 اینانند که در ماه اوّل از اُردُن عبور نمودند هنگامی که آن از تمامی حدودش سیلان کرده بود و همهٔ ساکنان وادیها را هم به طرف مشرق و هم به طرف مغرب منهزم ساختند.
\v 16 و بعضی از بنی‌بنیامین و یهودا نزد داوود به‌آن ملاذ آمدند.
\v 17 و داوود به استقبال ایشان بیرون آمده، ایشان را خطاب کرده، گفت، اگر با سلامتی برای اعانت من نزد من آمدید، دل من با شما ملصق خواهد شد؛ و اگر برای تسلیم نمودن من به دست دشمنانم آمدید، با آنکه ظلمی در دست من نیست، پس خدای پدران ما این را ببیند و عدالت نماید.
\v 18 آنگاه روح بر عماسای که رئیس شلاشیم بود نازل شد (و او گفت)، ای داوود ما از آن تو و ای پسر یسی ما با تو هستیم؛ سلامتی، سلامتی بر تو باد، و سلامتی بر انصار تو باد زیرا خدای تو پیروزی‌دهندۀ تو است. پس داوود ایشان را پذیرفته، سرداران لشکر ساخت.
\v 19 و بعضی از مَنَّسی به داوود ملحق شدند هنگامی که او همراه فلسطینیان برای جنگ با شاؤل می‌رفت؛ امّا ایشان را مدد نکردند زیرا که سرداران فلسطینیان بعد از مشورت نمودن، او را پس فرستاده، گفتند که، او با سرهای ما به آقای خود شاؤل ملحق خواهد شد.
\v 20 و هنگامی که به صِقْلَغ می‌رفت، بعضی از مَنَّسی به او پیوستند یعنی عَدْناح و یوزاباد و یدِیعَئیل و میکائیل و یوزاباد و اَلِیهُو و صِلْتای که سرداران هزارهای مَنَّسی بودند.
\v 21 ایشان داوود را به مقاومت فوجهای (عَمالَقه) مدد کردند، زیرا همهٔ ایشان مردان قوی شجاع و سردار لشکر بودند.
\v 22 زیرا در آن وقت، روز به روز برای اعانت داوود نزد وی می‌آمدند تا لشکرِ بزرگ، مثل لشکر خدا شد.
\v 23 و این است شمارۀ افراد آنانی که برای جنگ مسلح شده، نزد داوود به حَبْرُون آمدند تا سلطنت شاؤل را برحسب فرمان خداوند به وی تحویل نمایند.
\v 24 از بنی‌یهودا شش هزار و هشتصد نفر که سپر و نیزه داشتند و مسلح جنگ بودند.
\v 25 از بنی‌شَمْعون هفت هزار و یکصد نفرکه مردان قوی شجاع برای جنگ بودند.
\v 26 از بنی‌لاوی چهار هزار و ششصد نفر.
\v 27 و یهُویاداع رئیس بنی‌هارون و سه هزار و هفتصد نفر همراه وی.
\v 28 و صادوق که جوان قوی و شجاع بود با بیست و دو سردار از خاندان پدرش.
\v 29 و از بنی‌بنیامین سه هزار نفر از برادران شاؤل و تا آن وقت اکثر ایشان وفای خاندان شاؤل را نگاه می‌داشتند.
\v 30 و از بنی‌افرایم بیست هزار و هشتصد نفر که مردان قوی و شجاع و در خاندان پدران خویش نامور بودند.
\v 31 و از نصف سبط مَنَّسی هجده هزار نفر که به نامهای خود تعیین شده بودند که بیایند و داوود را به پادشاهی نصب نمایند.
\v 32 و از بنی‌یسّاکار کسانی که از زمانها مخبر شده، می‌فهمیدند که اسرائیلیان چه باید بکنند، سرداران ایشان دویست نفر و همهٔ برادران ایشان فرمان‌بردار ایشان بودند.
\v 33 و از زِبولون پنجاه هزار نفر که با لشکر بیرون رفته، می‌توانستند جنگ را با همۀ آلات حرب بیارایند و صف‌آرایی کنند و دو دل نبودند.
\v 34 و از نَفْتالی هزار سردار و با ایشان سی و هفت هزار نفر با سپر و نیزه.
\v 35 و از بنی‌دان بیست و هشت هزار و ششصد نفر که برای جنگ مهیّا شدند.
\v 36 و از اَشِیر چهل هزار نفر که با لشکر بیرون رفته، می‌توانستند جنگ را مهیّا سازند.
\v 37 و از آن طرف اُردُن از بنی‌رؤبین و بنی‌جاد و نصف سبط مَنَّسی صد و بیست هزار نفر که با همهٔ آلات لشکر برای جنگ (مهیّا شدند.(
\v 38 همهٔ اینها مردان جنگی بودند که بر صف‌آرایی قادر بودند با دل کامل به حَبْرُون آمدند تا داوود را بر تمامی اسرائیل به پادشاهی نصب نمایند، و تمامی بقیۀ اسرائیل نیز برای پادشاه ساختن داوود یک دل بودند.
\v 39 و در آنجا باداود سه روز اکل و شرب نمودند زیرا که برادران ایشان به جهت ایشان تدارک دیده بودند.
\v 40 و مجاوران ایشان نیز تا یسّاکار و زِبولون و نَفْتالی نان بر الاغها و شتران و قاطران و گاوان آوردند و مأکولات از آرد و قرصهای انجیر و کشمش و شراب و روغن و گاوان و گوسفندان به فراوانی آوردند چونکه در اسرائیل شادمانی بود.