\c 13
\p
\v 1 و داوود با سرداران هزاره و صده و با همهٔ رؤسا مشورت کرد.
\v 2 و داوود به تمامی جماعت اسرائیل گفت، اگر شما مصلحت می‌دانید و اگر این از جانب یهُوَه خدای ما باشد، نزد برادران خود که در همۀ زمینهای اسرائیل باقی مانده‌اند، به هر طرف بفرستیم و با ایشان کاهنان و لاویانی که در شهرهای خود و حوالی آنها می‌باشند، نزد ما جمع شوند،
\v 3 و تابوت خدای خویش را باز نزد خود بیاوریم چونکه در ایّام شاؤل نزد آن مسألت ننمودیم.
\v 4 و تمامی جماعت گفتند که، چنین بکنیم. زیرا که این امر به نظر تمامی قوم پسند آمد.
\v 5 پس داوود تمامی اسرائیل را از شیحُورِ مصر تا مدخل حَمات جمع کرد تا تابوت خدا را از قریت یعاریم بیاورند.
\v 6 و داوود و تمامی اسرائیل به بَعْلَه که همان قریت یعاریم است و از آنِ یهودا بود، برآمدند تا تابوت خدا یهُوَه را که در میان کروبیان در جایی که اسم او خوانده می‌شود ساکن است، از آنجا بیاورند.
\v 7 وتابوت خدا را بر ارابه‌ای تازه از خانۀ اَبِیناداب آوردند و عُزّا و اَخِیو ارابه را می‌راندند.
\v 8 و داوود و تمامی اسرائیل با سرود وبربط و عود و دف و سنج و کرنا به قوّت تمام به حضور خدا وجد می‌نمودند.
\v 9 و چون به خرمنگاه کیدون رسیدند عُزّا دست خود را دراز کرد تا تابوت را بگیرد زیرا گاوان می‌لغزیدند.
\v 10 و خشم خداوند بر عُزّا افروخته شده، او را زد از آن جهت که دست خود را به تابوت دراز کرد و در آنجا به حضور خدا مرد.
\v 11 و داوود غمگین شد چونکه خداوند بر عُزّا رخنه نمود و آن مکان را تا امروز فارَص عُزّا نامید.
\v 12 و در آن روز داوود از خدا ترسان شده، گفت، تابوت خدا را نزد خود چگونه بیاورم؟
\v 13 پس داوود تابوت را نزد خود به شهر داوود نیاورد بلکه آن را به خانۀ عُوبید اَدُوم جَتِّی برگردانید.
\v 14 و تابوت خدا نزد خاندان عُوبید اَدُوم در خانه‌اش سه ماه ماند و خداوند خانۀ عُوبید اَدُوم و تمامی مایملک او را برکت داد.
