\c 11
\p
\v 1 و تمامی اسرائیل نزد داوود در حَبْرُون جمع شده، گفتند، اینک ما استخوانها و گوشت تو می‌باشیم.
\v 2 و قبل از این نیز هنگامی که شاؤل پادشاه می‌بود، تو اسرائیل را بیرون می‌بردی و درون می‌آوردی؛ و یهُوَه خدایت تو را گفت که، تو قوم من اسرائیل را شبانی خواهی نمود و تو بر قوم من اسرائیل پیشوا خواهی شد.
\v 3 و همهٔ مشایخ اسرائیل نزد پادشاه به حَبْرُون آمدند وداود با ایشان به حضور خداوند در حَبْرُون عهد بست، و داوود را برحسب کلامی که خداوند به واسطۀ سموئیل گفته بود به پادشاهی اسرائیل مسح نمودند.
\v 4 و داوود و تمامی اسرائیل به اورشلیم که یبُوس باشد، آمدند و یبُوسیان در آن زمین ساکن بودند.
\v 5 و اهل یبُوس به داوود گفتند، به اینجا داخل نخواهی شد. امّا داوود قلعۀ صَهْیون را که شهر داوود باشد گرفت.
\v 6 و داوود گفت، هر که یبُوسیان را اوّل مغلوب سازد، رئیس و سردار خواهد شد. پس یوآب پسر صَرُویه اوّل بر آمد و رئیس شد.
\v 7 و داوود در آن قلعه ساکن شد، از آن جهت آن را شهر داوود نامیدند.
\v 8 و شهر را به اطراف آن و گرداگرد مِلُّوه بنا کرد و یوآب باقی شهر را تعمیر نمود.
\v 9 و داوود ترقّی کرده، بزرگ می‌شد و یهُوَه صبایوت با وی می‌بود.
\v 10 و اینانند رؤسای شجاعانی که داوود داشت که با تمامی اسرائیل او را در سلطنتش تقویت دادند تا او را برحسب کلامی که خداوند دربارۀ اسرائیل گفته بود پادشاه سازد.
\v 11 و عدد شجاعانی که داوود داشت این است، یشُبْعام پسر حَکْوُنی که سردار شلیشیم بود که بر سیصد نفر نیزۀ خود را حرکت داد و ایشان را در یک وقت کشت.
\v 12 و بعد از او اَلِعازار بن‌دُودُوی اَخُوخی که یکی از آن سه شجاع بود.
\v 13 او با داوود در فَسْدَمِیم بود وقتی که فلسطینیان در آنجا برای جنگ جمع شده بودند، و قطعۀ زمین پُر از جو بود، و قوم ازحضور فلسطینیان فرار می‌کردند.
\v 14 و ایشان در میان آن قطعۀ زمین ایستاده، آن را محافظت نمودند، و فلسطینیان را شکست دادند و خداوند پیروزی عظیمی به ایشان داد.
\v 15 و سه نفر از آن سی سردار به صخره نزد داوود به مغارۀ عَدُلاّم فرود شدند و لشکر فلسطینیان در درّه رفائیم اردو زده بودند.
\v 16 و داوود در آن وقت در ملاذ خویش بود، و قراول فلسطینیان آن وقت در بیت‌لِحِم بودند.
\v 17 و داوود خواهش نموده، گفت، کاش کسی مرا از آب چاهی که نزد دروازۀ بیت‌لِحِم است بنوشاند.
\v 18 پس آن سه مرد، لشکر فلسطینیان را از میان شکافته، آب را از چاهی که نزد دروازۀ بیت‌لِحِم است کشیده، برداشتند و آن را نزد داوود آوردند؛ امّا داوود نخواست که آن را بنوشد و آن را به جهت خداوند بریخت،
\v 19 و گفت، ای خدای من حاشا از من که این کار را بکنم! آیا خون این مردان را بنوشم که جان خود را به خطر انداختند زیرا به خطر جان خود آن را آوردند؟ پس نخواست که آن را بنوشد؛ کاری که این سه مرد شجاع کردند این است.
\v 20 و اَبِیشای برادر یوآب سردار آن سه نفر بود و او نیز نیزۀ خود را بر سیصد نفر حرکت داده، ایشان را کشت و در میان آن سه نفر اسم یافت.
\v 21 در میان آن سه از دو مکرّم‌تر بود؛ پس سردار ایشان شد، امّا به سه نفر اوّل نرسید.
\v 22 و بنایا پسر یهُویاداع پسر مردی شجاع قَبْصیئیلی بود که کارهای عظیم کرده بود، و پسر اَرِیئیل موآبی را کشت و در روز برف به حفره‌ای فرود شده، شیری را کشت.
\v 23 و مرد مصری بلندقد را که قامت او پنج ذراع بود کشت، و آن مصری در دست خود نیزه‌ای مثل نورد نساجان داشت؛ امّا او نزد وی با چوب‌دستی رفت و نیزه را از دست مصری ربوده، وی را با نیزۀ خودش کشت.
\v 24 بنایا پسر یهُویاداع این کارها را کرد و در میان آن سه مرد شجاع اسم یافت.
\v 25 اینک او از آن سی نفر مکرّم‌تر شد، امّا به آن سه نفر اوّل نرسید و داوود او را بر اهل مشورت خود برگماشت.
\v 26 و نیز از شجاعان لشکر، عسائیل برادر یوآب و اَلْحانان پسر دُودُوی بیت‌لِحِمی،
\v 27 و شَمُّوتِ هَرُورِی و حالَصِ فَلُونی،
\v 28 و عیرا پسر عِقّیشِ تَقُوعی و اَبیعَزَر عَناتُوتی،
\v 29 و سِبْکای حُوشاتی و عیلای اَخُوخی،
\v 30 و مَهْرای نَطُوفاتِی و خالَد پسر بَعَنَه نَطُوفاتِی،
\v 31 و اِتّای پسر ریبای از جِبْعۀ بنی‌بنیامین و بنایای فَرْعاتُونی،
\v 32 و حُورای از وادیهای جاعَش و اَبیئیلِ عَرُباتِی،
\v 33 و عَزْموتِ بَحْرُومی و اَیحَبای شَعَلْبُونی.
\v 34 و از بنی‌هاشَمِ جِزُونی یوناتان پسر شاجای هَراری،
\v 35 و اَخیام پسر ساکارِ هَراری و الیفال پسر اُور،
\v 36 و حافَر مَکیراتی و اَخِیای فَلونی،
\v 37 و حَصْرُوی کَرْمَلی و نَعْرای پسر اَزْبای.
\v 38 و یوئیل برادر ناتان و مِبْحار پسر هَجْرِی،
\v 39 و صالَقِ عَمُّونی و نحرای بِیرُوتی که سلاحدار یوآب پسر صَرُویه بود.
\v 40 و عیرای یتْرِی و جارَبِ یتْرِی،
\v 41 و اُوریای حِتِّی و زاباد بن‌اَحْلای،
\v 42 و عَدینا پسر شیزای رؤبینی که سردار رؤبینیان بود و سی نفر همراهش بودند.
\v 43 و حانان پسر مَعْکَه و یوشافاط مِتْنِی،
\v 44 و عُزّیای عَشْتَرُوتِی و شاماع و یعُوئیل پسران حُوتامِ عَرُوعِیرِی،
\v 45 و یدِیعیئیل پسر شِمْرِی و برادرش یوخای تِیصی،
\v 46 و اَلِیئیل ازمَحُویم و یربیای یوشُویا پسران اَلْناعَم و یتْمَه موآبی،
\v 47 و اَلیئیل و عَوبید و یعْسِیئیلِ مَصُوباتی.