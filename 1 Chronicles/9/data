\c 9
\p
\v 1 و تمامی اسرائیل برحسب نسب‌نامه‌های خود شمرده شدند، و اینک در کتاب پادشاهان اسرائیل مکتوب‌اند و یهودا به سبب خیانت خود به بابل به اسیری رفتند.
\v 2 و کسانی که اوّل در مُلکها و شهرهای ایشان سکونت داشتند، اسرائیلیان و کاهنان و لاویان و نَتینیم بودند.
\v 3 و در اورشلیم بعضی از بنی‌یهودا و از بنی‌بنیامین و از بنی‌افرایم و مَنَّسی ساکن بودند.
\v 4 عوتای پسر عمَّیهُود پسر عُمْرِی پسر اِمْرِی پسر بانی از بنی‌فارَص پسر یهودا.
\v 5 و از شیلونیان نخست‌زاده‌اش عسایا و پسران او.
\v 6 و از بنی‌زارَح یعُوئیل و برادران ایشان ششصد و نود نفر.
\v 7 و از بنی‌بنیامین سَلُّو پسر مَشُلاّم پسر هُودُویا پسر هَسْنُوآه.
\v 8 و یبْنِیا پسر یرُوحام و اِیلَۀ پسر عُزِّی پسر مِکْرِی و مَشُلاّم پسر شَفَطْیا پسر رَاؤئیل پسر یبْنِیا.
\v 9 و برادران ایشان برحسب انساب ایشان نه صد و پنجاه و شش نفر. همهٔ اینها رؤسای اجداد برحسب خاندانهای آبای ایشان بودند.
\v 10 و از کاهنان، یدَعْیا و یهُویاریب و یاکین،
\v 11 و عَزَرْیا ابن‌حِلْقیا پسر مَشُلاّم پسر صادوق پسر مَرایوت پسر اَخیطُوب رئیس خانۀ خدا،
\v 12 و عَدایا پسر یرُوحام پسر فَشْحُور پسر مَلْکیا و مَعَسای پسر عَدیئیل پسر یحْزیره پسر مَشُلاّم پسر مَشِلیمِیت پسر اِمّیر.
\v 13 و برادران ایشان که رؤسای خاندان آبای ایشان بودند، هزار و هفتصد و شصت نفر که مردان رشید به جهت عمل خدمت خانۀ خدا بودند.
\v 14 و از لاویان شَمَعْیا ابن‌حَشُّوب پسر عَزْریقام پسر حَشَبْیا از بنی‌مَراری.
\v 15 و بَقْبَقَّر و حارَش و جَلال و مَتَنْیا پسر میکا پسر زِکْرِی ابن‌آساف.
\v 16 و عُوبَدْیا پسر شَمَعْیا پسر جَلال و پسر یدُوتُون و بَرْخِیا پسر آسا پسر اَلْقانَه که در دهات نَطُوفاتیان ساکن بود.
\v 17 و در بانانْ، شَلُّوم و عَقُّوب و طَلْمُون و اَخِیمان و برادران ایشان. و شَلُّوم رئیس بود.
\v 18 و ایشان تا الآن بر دروازه شرقی پادشاه (می‌باشند) و دربانانِ فرقۀ بنی‌لاوی بودند.
\v 19 و شَلُّوم پسر قُورِی پسر اَبْیآساف پسر قُوْرَح و برادرانش از خاندان پدرش یعنی از بنی‌قُوْرَح که ناظران عمل خدمت و مستحفظان دروازه‌های خیمه بودند و پدران ایشان ناظران اُردوی خداوند و مستحفظان مدخل آن بودند.
\v 20 و فینَحاس پسر اَلْعازار، سابق رئیس ایشان بود. و خداوند با وی می‌بود.
\v 21 و زکریّا پسر مَشَلَمِیا دربان دروازه خیمۀ اجتماع بود.
\v 22 و همهٔ اینانی که برای دربانی دروازه‌ها منتخب شدند، دویست و دوازده نفر بودند و ایشان در دهات خود برحسب نسب‌نامه‌های خود شمرده شدند که داوود و سموئیلِ رائی ایشان را بر وظیفه‌های ایشان گماشته بودند.
\v 23 پس ایشان و پسران ایشان بر دروازه‌های خانۀ خداوند و خانۀ خیمه برای نگاهبانی آن گماشته شدند.
\v 24 و دربانان به هر چهار طرف یعنی به مشرق و مغرب و شمال و جنوب بودند.
\v 25 وبرادران ایشان که در دهات خود بودند، هر هفت روز نوبت به نوبت با ایشان می‌آمدند.
\v 26 زیرا چهار رئیس دربانان که لاویان بودند، منصب خاصّ داشتند و ناظرانِ اتاق‌ها و خزانه‌های خانۀ خدا بودند.
\v 27 و به اطراف خانۀ خدا منزل داشتند زیرا که نگاه‌بانیش بر ایشان بود، و باز کردن آن هر صبح بر ایشان بود.
\v 28 و بعضی از ایشان بر وسایل خدمت مأمور بودند، چونکه آنها را به شماره می‌آوردند و به شماره بیرون می‌بردند.
\v 29 از ایشان بر اسباب و همهٔ آلات قدس و آرْدِ نرم و شراب و روغن و بخور و عطریّات مأمور بودند.
\v 30 و بعضی از پسران کاهنان، عطریّات خوشبو را ترکیب می‌کردند.
\v 31 و مَتَّتْیا که از جمله لاویان و نخست‌زادۀ شَلُّوم قُوْرَحی بود، بر عمل مطبوخات گماشته شده بود.
\v 32 و بعضی از برادران ایشان از پسران قَهاتیان، بر نان تقدیمی مأمور بودند تا آن را در هر روز سَبَّت مهیّا سازند.
\v 33 و مغنیان از رؤسای خاندان آبای لاویان در اتاق‌ها سکونت داشتند و از کار دیگر فارغ بودند زیرا که روز و شب در کار خود مشغول می‌بودند.
\v 34 اینان رؤسای خاندان آبای لاویان و برحسب انساب خود رئیس بودند و در اورشلیم سکونت داشتند.
\v 35 و در جِبْعُون، پدر جِبْعُون، یعُوئیل سکونت داشت و اسم زنش مَعْکَه بود.
\v 36 و نخست‌زاده‌اش عَبْدون بود، پس صُور و قَیس و بَعْل و نیر و ناداب،
\v 37 و جَدُور و اَخِیوْ و زَکریا و مِقْلُوت؛
\v 38 و مِقْلُوت شِمْآم را آورد و ایشان نیز با برادران خود در اورشلیم در مقابل برادران ایشان ساکن بودند.
\v 39 و نیر قَیس را آورد و قَیس شاؤل را آورد و شاؤل یهُوناتان و مَلْکیشوع و ابیناداب واَشْبَعْل را آورد.
\v 40 و پسر یهُوناتان، مَریب‌بَعْل بود و مَریب‌بَعْل میکا را آورد.
\v 41 و پسر میکا، فیتون و مالَک و تَحْریع و آحاز بودند.
\v 42 و آحاز یعْرَه را آورد و یعْرَه عَلْمَت و عَزْمُوت و زِمْرِی را آورد و زِمْرِی موصا را آورد.
\v 43 و موصا بِنْعا را آورد و پسرش رفایا و پسرش اَلْعاسَه و پسرش آصیل.
\v 44 و آصیل را شش پسر بود و این است نامهای ایشان، عَزْرِیقام و بُکْرُو و اسْمَعیل و شَعَریا و عُوبَدْیا و حانان اینها پسران آصیل می‌باشند.