\c 28
\p
\v 1 و داوود همهٔ رؤسای اسرائیل را از رؤسای قبیله‌ها و رؤسای فرقه‌هایی که پادشاه را خدمت می‌کردند و رؤسای هزاره و رؤسای صده و ناظران همه اندوخته ها و اموال پادشاه و پسرانش را با خواجه سرایان و شجاعان و همهٔ مردان جنگی در اورشلیم جمع کرد.
\v 2 پس داوود پادشاه بر پا ایستاده، گفت، ای برادرانم و ای قوم من! مرا بشنوید! من اراده داشتم خانه ای که آرامگاه تابوت عهد خداوند و پای انداز پاهای خدای ما باشد بنا نمایم، و برای بنای آن تدارک دیده بودم.
\v 3 امّا خدا مرا گفت، تو خانه ای به جهت اسم من بنا نخواهی نمود، زیرا مرد جنگی هستی و خون ریخته ای.
\v 4 امّا یهوه خدای اسرائیل مرا از تمامی خاندان پدرم برگزیده است که بر اسرائیل تا به ابد پادشاه بشوم، زیرا که یهودا را برای ریاست اختیار کرد و از خاندان یهودا خاندان پدر مرا و از فرزندان پدرم مرا پسند کرد تا مرا بر تمامی اسرائیل به پادشاهی نصب نماید.
\v 5 و از همهٔ پسران من ( زیرا خداوند پسران زیاد به من داده است)، پسرم سلیمان را برگزیده است تا بر کرسی سلطنت خداوند بر اسرائیل بنشیند.
\v 6 و به من گفت، پسر تو سلیمان، او است که خانه مرا و صحن های مرا بنا خواهد نمود، زیرا که او را برگزیده ام تا پسر من باشد و من پدر او خواهم بود.
\v 7 و اگر او به جهت بجا آوردن فرایض و احکام من مثل امروز ثابت بماند، آنگاه سلطنت او را تا به ابد استوار خواهم گردانید.
\v 8 پس الآن در نظر تمامی اسرائیل که جماعت خداوند هستند و در حضور خدای ما، تمامی اوامر یهوه خدای خود را نگاه دارید و بطلبید تا این زمین نیکو را به تصرف آورده، آن را بعد از خودتان به پسران خویش تا به ابد به ارثیت واگذارید.
\v 9 و تو ای پسر من سلیمان خدای پدر خود را بشناس و او را به دل کامل و به ارادت تمام عبادت نما زیرا خداوند همه دلها را تفتیش می‌نماید و هر تصور فکرها را ادراک می‌کند، و اگر او را طلب نمایی ، او را خواهی یافت، امّا اگر او را ترک کنی، تو را تا به ابد دور خواهد انداخت.
\v 10 حال با حذر باش زیرا خداوند تو را برگزیده است تا خانه ای به جهت مقدّس او بنا نمایی، پس قوی شده، مشغول باش.
\v 11 و داوود به پسر خود سلیمان نمونه رواق و خانه ها و خزاین و بالا خانه‌ها و اتاق‌های اندرونی آن و خانه کرسی رحمت،
\v 12 و نمونه هر آنچه را که از روح به او داده شده بود، برای صحن های خانه خداوند و برای همه اتاق‌های گرداگردش و برای خزاین خانه خدا و خزاین موقوفات داد.
\v 13 و برای گروه‌های کاهنان و لاویان و برای تمامی کار خدمت خانه خداوند و برای همه اسباب خدمت خانه خداوند .
\v 14 و از طلا به وزن برای همه آلات طلا به جهت هر نوع خدمتی و از نقره به وزن برای همه آلات نقره به جهت هر نوع خدمتی.
\v 15 و طلا را به وزن به جهت شمعدانهای طلا و چراغهای آنها به جهت هر سمعدان و چراغهایش، آن را به وزن داد و برای شمعدانهای نقره نیز نقره را به وزن به جهت هر چراغدان موافق کار هر شمعدان و چراغهای آن.
\v 16 و طلا را به وزن به جهت میزهای نان تقدیمی برای هر میز علیحده و نقره را برای میزهای نقره.
\v 17 و زر خالص را برای چنگالها و کاسه‌ها و پیاله‌ها و به جهت طاسهای طلا موافق وزن هر طاس و به جهت طاسهای نقره موافق وزن هر طاس.
\v 18 و طلای شفاف را به وزن به جهت مذبح بخور و طلا را به جهت نمونه ارابهٔ کروبیان که بالهای خود را پهن کرده، تابوت عهد خداوند را می‌پوشانیدند.
\v 19 (و داوود گفت)، خداوند این همه را یعنی تمامی کارهای این نمونه را از نوشته دست خود که بر من بود به من فهمانید.
\v 20 و داوود به پسر خود سلیمان گفت، قوی و دلیر باش و مشغول شو و ترسان و هراسان مباش، زیرا یهوه خدا که خدای من می‌باشد، با تو است و تا همه کار خدمت خانه خداوند تمام نشود، تو را وا نخواهد گذاشت و تو را ترک نخواهد نمود.
\v 21 اینک گروه‌های کاهنان و لاریان برای تمام خدمت خانه خدا (حاضرند) و برای هر گونه عمل همه کسان دلگرم که برای هر صنعتی مهارت دارند، با تو هستند و سروران و تمامی قوم مطیع کل اوامر تو می‌باشند.