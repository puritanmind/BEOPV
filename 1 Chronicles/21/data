\c 21
\p
\v 1 و شیطان به ضد اسرائیل برخاسته، داوود را اغوا نمود که اسرائیل را بشمارد.
\v 2 و داوود به یوآب و سروران قوم گفت: بروید و عدد اسرائیل را از بئرشَبَعْ تا دان گرفته، نزد من بیاورید تا آن را بدانم.
\v 3 یوآب گفت: خداوند بر قوم خود هر قدر که باشند صد چندان مزید کند؛ و ای آقایم پادشاه آیا همهٔ ایشان بندگان آقایم نیستند؟ امّا چرا آقایم خواهش این عمل دارد و چرا باید باعث گناه اسرائیل بشود؟
\v 4 امّا کلام پادشاه بر یوآب غالب آمد و یوآب در میان تمامی اسرائیل گردش کرده، باز به اورشلیم بازگشت نمود.
\v 5 و یوآب عدد شمرده‌شدگان قوم را به داوود داد و جملۀ اسرائیلیان هزار هزار و یکصد هزار مرد شمشیرزن و از یهودا چهارصد و هفتاد و چهار هزار مرد شمشیرزن بودند.
\v 6 امّا لاویان و بنیامینیان را در میان ایشان نشمرد زیرا که فرمان پادشاه نزد یوآب مکروه بود.
\v 7 و این امر به نظر خدا ناپسند آمد، پس اسرائیل را مبتلا ساخت.
\v 8 و داوود به خدا گفت: در این کاری که کردم، گناه عظیمی ورزیدم. و حال گناه بندۀ خود را عفو فرما زیرا که بسیار احمقانه رفتار نمودم.
\v 9 و خداوند جاد را که رایی داوود بود خطاب کرده، گفت:
\v 10 برو و داوود را اعلام کرده، بگو خداوند چنین می‌فرماید، من‌سه چیز پیش تو می‌گذارم؛ پس یکی از آنها را برای خود اختیار کن تا برایت به عمل آورم.
\v 11 پس جاد نزد داوود آمده، به وی گفت: خداوند چنین می‌فرماید برای خود اختیار کن،
\v 12 یا سه سال قحط بشود، یا سه ماه پیش روی خصمانت تلف شوی و شمشیر دشمنانت تو را در گیرد، یا سه روز شمشیر خداوند و وبا در زمین تو واقع شود، و فرشتۀ خداوند تمامی حدود اسرائیل را ویران سازد. پس الآن ببین که نزد فرستندۀ خود چه جواب برم.
\v 13 داوود به جاد گفت: در شدت تنگی هستم. تمنا اینکه به دست خداوند بیفتم زیرا که رحمت‌های او بسیار عظیم است و به دست انسان نیفتم.
\v 14 پس خداوند وبا بر اسرائیل فرستاد و هفتاد هزار نفر از اسرائیل مردند.
\v 15 و خدا فرشته‌ای به اورشلیم فرستاد تا آن را هلاک سازد. و چون می‌خواست آن را هلاک کند، خداوند ملاحظه نمود و از آن بلا پشیمان شد و به فرشته‌ای که (قوم را) هلاک می‌ساخت گفت: کافی است، حال دست خود را بازدار. و فرشتۀ خداوند نزد خرمنگاه اَرْنانِ یبُوسی ایستاده بود.
\v 16 و داوود چشمان خود را بالا انداخته، فرشتۀ خداوند را دید که در میان زمین و آسمان ایستاده است و شمشیری برهنه در دستش بر اورشلیم برافراشته؛ پس داوود و مشایخ به پلاس آراسته شده، به روی خود در افتادند.
\v 17 و داوود به خدا گفت: آیا من برای شمردن قوم امر نفرمودم و آیا من آن نیستم که گناه ورزیده، مرتکب شرارت زشت شدم؟ امّا این گوسفندان چه کرده‌اند؟ پس ای یهُوَه خدایم، مستدعی این که دست تو بر من و خاندان پدرم باشد و به قوم خود بلا مرسانی.
\v 18 و فرشتۀ خداوند جاد را امر فرمود که به‌داود بگوید که داوود برود و مذبحی به جهت خداوند در خرمنگاه اُرْنان یبُوسی برپا کند.
\v 19 پس داوود برحسب کلامی که جاد به نام خداوند گفت رفت.
\v 20 و اُرْنان روگردانیده، فرشته را دید و چهار پسرش که همراهش بودند، خویشتن را پنهان کردند؛ و اُرْنان گندم می‌کوبید.
\v 21 و چون داوود نزد اُرْنان آمد، اُرْنان نگریسته، داوود را دید و از خرمنگاه بیرون آمده، به حضور داوود رو به زمین افتاد.
\v 22 و داوود به اُرْنان گفت: جای خرمنگاه را به من بده تا مذبحی به جهت خداوند برپا نمایم؛ آن را به قیمت تمام به من بده تا وبا از قوم رفع شود.
\v 23 اُرْنان به داوود عرض کرد، آن را برای خود بگیر و آقایم پادشاه آنچه که در نظرش پسند آید به عمل آورد؛ ببین گاوان را به جهت قربانی سوختنی و چومها را برای هیزم و گندم را به جهت هدیۀ آردی دادم و همه را به تو بخشیدم.
\v 24 امّا داوود پادشاه به اُرْنان گفت: نی، بلکه آن را البتّه به قیمت تمام از تو خواهم خرید، زیرا که از اموال تو برای خداوند نخواهم گرفت و قربانی سوختنی مجاناً نخواهم گذرانید.
\v 25 پس داوود برای آن مکان ششصد مثقال طلا به وزن، به اُرْنان داد.
\v 26 و داوود در آنجا مذبحی به جهت خداوند بنا نموده، قربانی‌های سوختنی و ذبایح سلامتی گذرانید و نزد خداوند استدعا نمود؛ و او آتشی از آسمان بر مذبح قربانی سوختنی (نازل کرده،) او را مستجاب فرمود.
\v 27 و خداوند فرشته را حکم داد تا شمشیر خود را در غلافش برگردانید.
\v 28 در آن زمان چون داوود دید که خداوند او را در خرمنگاه اُرْنان یبُوسی مستجاب فرموده است،در آنجا قربانی‌ها گذرانید.
\v 29 امّا مسکن خداوند که موسی در بیابان ساخته بود و مذبح قربانی سوختنی، در آن ایّام در مکان بلند جِبْعُون بود.
\v 30 امّا داوود نتوانست نزد آن برود تا از خدا مسألت نماید، چونکه از شمشیر فرشتۀ خداوند می‌ترسید.