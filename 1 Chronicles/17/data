\c 17
\p
\v 1 و واقع شد چون داوود در خانۀ خود نشسته بود که داوود به ناتان نبی گفت: اینک من در خانۀ سرو آزاد ساکن می‌باشم و تابوت عهد خداوند زیر پرده‌ها است.
\v 2 ناتان به داوود گفت: هر آنچه در دلت باشد به عمل آورزیرا خدا با تو است.
\v 3 و در آن شب واقع شد که کلام خدا به ناتان نازل شده، گفت:
\v 4 برو و به بندۀ من داوود بگو خداوند چنین می‌فرماید، تو خانه‌ای برای سکونت من بنا نخواهی کرد.
\v 5 زیرا از روزی که بنی‌اسرائیل را بیرون آوردم تا امروز در خانه ساکن نشده‌ام بلکه از خیمه به خیمه و مسکن به مسکن گردش کرده‌ام.
\v 6 و به هر جایی که با تمامی اسرائیل گردش کرده‌ام، آیا به احدی از داوران اسرائیل که برای رعایت قوم خود مأمور داشتم، سخنی گفتم که چرا خانه‌ای از سرو آزاد برای من بنا نکردید؟
\v 7 و حال به بندۀ من داوود چنین بگو، یهُوَه صبایوت چنین می‌فرماید، من تو را از چراگاه از عقب گوسفندان گرفتم تا پیشوای قوم من اسرائیل باشی.
\v 8 و هر جایی که می‌رفتی، من با تو می‌بودم و همهٔ دشمنانت را از حضور تو منقطع ساختم و برای تو اسمی مثل اسم بزرگانی که بر زمین‌اند پیدا کردم.
\v 9 و به جهت قوم خود اسرائیل مکانی تعیین نمودم و ایشان را غَرْس کردم تا در مکان خویش ساکن شده، باز متحرک نشوند، و شریران ایشان را دیگر مثل سابق ذلیل نسازند.
\v 10 و از ایّامی که داوران را بر قوم خود اسرائیل تعیین نمودم و تمامی دشمنانت را مغلوب ساختم، تو را خبر می‌دادم که خداوند خانه‌ای برای تو بنا خواهد نمود.
\v 11 و چون روزهای عمر تو تمام شود که نزد پدران خود بروی، آنگاه نسل تو را که از پسران تو خواهد بود، بعد از تو خواهم برانگیخت و سلطنت او را پایدار خواهم نمود.
\v 12 او خانه‌ای برای من بنا خواهد کرد و من کرسی او را تا به ابداستوار خواهم ساخت.
\v 13 من او را پدر خواهم بود و او مرا پسر خواهد بود و رحمت خود را از او دور نخواهم کرد چنانکه آن را از کسی که قبل از تو بود دور کردم.
\v 14 و او را در خانه و سلطنت خودم تا به ابد پایدار خواهم ساخت و کرسی او استوار خواهد ماند تا ابد.
\v 15 برحسب تمامی این کلمات و مطابق تمامی این رؤیا ناتان به داوود تکلّم نمود.
\v 16 و داوود پادشاه داخل شده، به حضور خداوند نشست و گفت: ای یهُوَه خدا، من کیستم و خاندان من چیست که مرا به این مقام رسانیدی؟
\v 17 و این نیز در نظر تو ای خدا امر کمی بود زیرا که دربارۀ خانه بنده‌ات نیز برای زمان طویل تکلّم نمودی و مرا ای یهُوَه خدا، مثل مرد بلندمرتبه توجه داشتی.
\v 18 و داوود دیگر دربارۀ اکرامی که به بندۀ خود کردی، نزد تو چه تواند افزود زیرا که تو بندۀ خود را می‌شناسی.
\v 19 ای خداوند ، به خاطر بندۀ خود و موافق دل خویش همهٔ این کارهای عظیم را به جا آوردی تا تمامی این عظمت را ظاهر سازی.
\v 20 ای یهُوَه مثل تو کسی نیست و غیر از تو خدایی نی. موافق هر آنچه به گوشهای خود شنیدیم،
\v 21 و مثل قوم تو اسرائیل کدام امّتی بر روی زمین است که خدا بیاید تا ایشان را فدیه داده، برای خویش قوم بسازد، و به کارهای عظیم و مهیب اسمی برای خود پیدا نمایی و امّت‌ها را از حضور قوم خود که ایشان را از مصر فدیه دادی، اخراج نمایی.
\v 22 و قوم خود اسرائیل را برای خویش تا به ابد قوم ساختی و توای یهُوَه خدای ایشان شدی.
\v 23 و الآن ای خداوند کلامی که دربارۀ بنده‌ات و خانه‌اش گفتی تا به ابد استوار شود و برحسب آنچه گفتی عمل نما.
\v 24 و اسم تو تا به ابد استوار و معظم بماند تا گفته شود که یهُوَه صبایوت خدای اسرائیل خدای اسرائیل است و خاندان بنده‌ات داوود به حضور تو پایدار بماند.
\v 25 زیرا تو ای خدای من بر بندۀ خود کشف نمودی که خانه‌ای برایش بنا خواهی نمود؛ بنابرین بنده‌ات جرأت کرده است که این دعا را نزد تو بگوید.
\v 26 و الآن ای یهُوَه، تو خدا هستی و این احسان را به بندۀ خود وعده داده‌ای.
\v 27 و الآن تو را پسند آمد که خانۀ بندۀ خود را برکت دهی تا در حضور تو تا به ابد بماند زیرا که تو ای خداوند برکت داده‌ای و مبارک خواهد بود تا ابد.