\c 15
\p
\v 1 و داوود در شهر خود خانه‌ها بنا کرد و مکانی برای تابوت خدا مهیّا ساخته، خیمه‌ای به جهت آن برپا نمود.
\v 2 آنگاه داوود فرمود که غیر از لاویان کسی تابوت خدا را برندارد زیرا خداوند ایشان را برگزیده بود تا تابوت خدا را بردارند و او را همیشه خدمت نمایند.
\v 3 و داوود تمامی اسرائیل را در اورشلیم جمع کرد تا تابوت خداوند را به مکانی که برایش مهیّا ساخته بود، بیاورند.
\v 4 و داوود پسران هارون و لاویان را جمع کرد.
\v 5 از بنی‌قَهات اُوریئیلِ رئیس و صد و بیست نفر برادرانش را.
\v 6 از بنی‌مَراری، عَسایای رئیس و دویست و بیست نفر برادرانش را.
\v 7 از بنی‌جَرْشُوم، یوئیل رئیس و صد و سی نفر برادرانش را.
\v 8 از بنی‌الیصافان، شَمَعْیای رئیس و دویست نفر برادرانش را.
\v 9 از بنی‌حَبْرُون، اِیلِیئیل رئیس و هشتاد نفر برادرانش را.
\v 10 از بنی‌عُزّیئیل، عَمِّیناداب رئیس و صد و دوازده نفر برادرانش را.
\v 11 و داوود صادوق و ابیاتارِ کَهَنَه و لاویان یعنی اُرِیئیل و عَسایا و یوئیل و شَمَعْیا و اِیلیئیل و عَمِّیناداب را خوانده،
\v 12 به ایشان گفت، شما رؤسای خاندانهای آبای لاویان هستید؛ پس شما و برادران شما خویشتن را تقدیس نمایید تا تابوت یهُوَه خدای اسرائیل را به مکانی که برایش مهیّا ساخته‌ام بیاورید.
\v 13 زیرا از این سبب که شما دفعۀ اوّل آن را نیاوردید، یهُوَه خدای ما بر ما رخنه کرد، چونکه او را به حسب قانون نطلبیدیم.
\v 14 پس کاهنان و لاویان خویشتن را تقدیس نمودند تا تابوت یهُوَه خدای اسرائیل را بیاورند.
\v 15 و پسران لاویان بر وفق آنچه موسی‌برحسب کلام خداوند امر فرموده بود، چوب‌دستیهای تابوت خدا را بر کتفهای خود گذاشته، آن را برداشتند.
\v 16 و داوود رؤسای لاویان را فرمود تا برادران خود مغنیان را با آلات موسیقی از عودها و چنگها و سنجها تعیین نمایند، تا به صدای بلند و شادمانی صدا زنند.
\v 17 پس لاویان هِیمان پسر یوْئیل و از برادران او آساف پسر بَرَکْیا و از برادران ایشان بنی‌مَراری ایتان پسر قُوشیا را تعیین نمودند.
\v 18 و با ایشان از برادران درجۀ دوم خود، زکریّا و بَین و یعْزیئیل و شَمیراموت و یحیئیل و عُنِّی و اَلِیآب و بنایا و مَعَسْیا و مَتَّتْیا و اَلیفَلْیا و مَقَنْیا و عُوبید اَدُوم و یعِیئِیل دربانان را.
\v 19 و از مغنیان، هِیمان و آساف و ایتان را با سنجهای برنجین تا بنوازند.
\v 20 و زَکرّیا و عَزِیئیل و شَمیراموت و یحیئیل و عُنِّی و اَلیآب و مَعَسْیا و بنایا را با عودها بر آلاموت.
\v 21 و مَتَّتْیا و اَلیفَلْیا و مَقَنْیا و عُوبید اَدُوم و یعِیئیل و عَزَرْیا را با چنگهای بر ثَمانِی تا پیشرَوِی نمایند.
\v 22 و کَنَنْیا رئیس لاویان برنغمات بود و مغنّیان را تعلیم می‌داد زیرا که ماهر بود.
\v 23 و بَرَکْیا و اَلْقانَه دربانان تابوت بودند.
\v 24 و شَبَنْیا و یوشافاط و نَتَنْئیل و عَماسای و زَکریا و بَنایا و اَلَیعَزَر کَهَنَه پیش تابوت خدا کرنا می‌نواختند، و عوبید اَدُوم و یحْیی دربانانِ تابوت بودند.
\v 25 و داوود و مشایخ اسرائیل و سرداران هزاره رفتند تا تابوت عهد خداوند را از خانۀ عوبید اَدُوم با شادمانی بیاورند.
\v 26 و چون خدا لاویان را که تابوت عهد خداوند را برمی‌داشتند اعانت کرد، ایشان هفت گاو و هفت قوچ ذبح کردند.
\v 27 و داوود و همهٔ لاویانی که تابوت را برمی‌داشتند و مغنیان و کَنَنْیا که رئیس نغمات مغنیان بود به کتان نازک ملبس بودند، و داوود ایفود کتان دربرداشت.
\v 28 و تمامی اسرائیل تابوت عهد خداوند را به صدای شادمانی و صدای بوق و کرّنا و سنج و عود و چنگ می‌نواختند.
\v 29 و چون تابوت عهد خداوند وارد شهر داوود می‌شد، میکال دختر شاؤل از پنجره نگریست و داوود پادشاه را دید که رقص و وجد می‌نماید، او را در دل خود خوار شمرد.
