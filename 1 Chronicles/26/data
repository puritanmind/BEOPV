\c 26
\p
\v 1 و امّا فرقه‌های دربانان، پس از قُوْرَحیان‌مَشَلَمْیا پسر قُورِی که از بنی‌آساف بود.
\v 2 و مَشَلَمْیا را پسران بود. نخست‌زاده‌اش زکریّا و دوم یدیعْیئیل و سوم زَبَدْیا و چهارم یتْنِیئیل.
\v 3 و پنجم عِیلام و ششم یهُوحانان و هفتم اَلِیهُوعِینای.
\v 4 و عُوبِید اَدُوم را پسران بود، نخست‌زاده‌اش، شَمَعْیا و دوم یهُوزاباد و سوم یوآخ و چهارم ساکار و پنجم نَتَنْئیل.
\v 5 و ششم عَمّیئیل و هفتم یسّاکار و هشتم فَعَلْتای زیرا خدا او را برکت داده بود.
\v 6 و برای پسرش شَمَعْیا پسرانی که بر خاندان آبای خویش تسلط یافتند، زاییده شدند زیرا که ایشان مردان قوی شجاع بودند.
\v 7 پسران شَمَعْیا عُتْنِی و رَفائیل و عُوبید و اَلْزاباد که برادران او مردان شجاع بودند و اَلِیهُو و سَمَکْیا.
\v 8 همهٔ اینها از بنی‌عُوبید اَدُوم بودند و ایشان با پسران و برادران ایشان در قوّتِ خدمت‌مردان قابل بودند یعنی شصت و دو نفر (از اولاد) عوبید اَدُوم.
\v 9 و مَشَلَمْیا هجده نفر مردان قابل از پسران و برادران خود داشت.
\v 10 و حُوسَه که از بنی‌مَراری بود پسران داشت که شِمْرِی رئیس ایشان بود زیرا اگر چه نخست‌زاده نبود، پدرش او را رئیس ساخت.
\v 11 و دوم حِلْقیا و سوم طَبَلْیا و چهارم زکریّا و همهٔ پسران و برادران حُوسَه سیزده نفر بودند.
\v 12 و به اینان یعنی به رؤسای ایشان فرقه‌های دربانان داده شد و وظیفه‌های ایشان مثل برادران ایشان بود تا در خانۀ خداوند خدمت نمایند.
\v 13 و ایشان از کوچک و بزرگ برحسب خاندان آبای خویش برای هر دروازه قرعه انداختند.
\v 14 و قرعۀ شرقی به شَلَمْیا افتاد و بعد از او برای پسرش زکریّا که مُشیرِ دانا بود، قرعه انداختند و قرعۀ او به سمت شمال بیرون آمد.
\v 15 و برای عُوبید اَدُوم (قرعه) جنوبی و برای پسرانش (قرعۀ) انبارها.
\v 16 و برای شُفّیم و حُوسَه قرعه مغربی نزد دروازه شَلَکَتْ در جاده‌ای که سر بالا می‌رفت و محرس این مقابل محرس آن بود.
\v 17 و به طرف شرقی شش نفر از لاویان بودند و به طرف شمال هر روزه چهار نفر و به طرف جنوب هر روزه چهار نفر و نزد انبارها جفت‌جفت.
\v 18 و به طرف غربی فَرْوار برای جادۀ سربالا چهارنفر و برای فَرْوار دو نفر.
\v 19 اینها فرقه‌های دربانان از بنی‌قُوْرَح و از بنی‌مَراری بودند
\v 20 و امّا از لاویان اَخِیا بر خزانۀ خانۀ خدا و بر خزانۀ موقوفات بود.
\v 21 و امّا بنی‌لادان، از پسران‌لادان جَرْشونی رؤسای خاندان آبای لادان یحیئیلی جَرْشونی.
\v 22 پسران یحْیئیلی زیتام و برادرش یوئیل بر خزانۀ خانۀ خداوند بودند.
\v 23 از عَمْرامیان و از یصْهاریان و از حَبْرُونیان و از عُزّیئیلیان.
\v 24 و شَبُوئیل پسر جَرْشُوم پسر موسی ناظر خزانه‌ها بود.
\v 25 و از برادرانش بنی‌اَلِعازار، پسرش رَحَبْیا و پسرش اَشْعَیا و پسرش یورام و پسرش زِکْرِی و پسرش شَلُومیت.
\v 26 این شَلُومیت و برادرانش بر همهٔ خزائن موقوفاتی که داوود پادشاه وقف کرده بود و رؤسای آبا و رؤسای هزاره‌ها و صده‌ها و سرداران لشکر بودند.
\v 27 از جنگها و غنیمت‌ها وقف کردند تا خانۀ خداوند را تعمیر نمایند.
\v 28 و هر آنچه سموئیل رایی و شاؤل پسر قَیس و اَبْنیر پسر نیر و یوآب پسر صَرُویه وقف کرده بودند و هر چه هرکس وقف کرده بود زیر دست شَلُومیت و برادرانش بود.
\v 29 و از یصْهاریان کَنَنْیا و پسرانش برای اعمال خارجۀ اسرائیل صاحبان منصب و داوران بودند.
\v 30 و از حَبْرُونیان حَشَبْیا و برادرانش هزار و هفتصد نفر مردان شجاع به آن طرف اُردُن به سمت مغرب به جهت هر کار خداوند و به جهت خدمت پادشاه بر اسرائیل گماشته شده بودند.
\v 31 از حَبْرُونیان، برحسب انساب آبای ایشان یریا رئیس حَبْرُونیان بود و در سال چهلم سلطنت داوود طلبیده شدند و در میان ایشان مردان شجاع در یعْزیر جِلْعاد پیدا شدند.
\v 32 و از برادرانش دو هزار و هفتصد مرد شجاع و رئیس آبا بودند. پس داوود پادشاه ایشان را بر رؤبینیان و جادیان و نصف سبط مَنَّسی برای همۀ امور خدا و امور پادشاه گماشت.