\c 5
\d برای سالار مغنیان برذوات نفخه. مزمور داوود
\p
\v 1 ای خداوند، به سخنان من گوش بده! تفکّر مرا در نظر بگیر!
\v 2 ای پادشاه و خدای من، به صدای فریادم توجّه کن زیرا که نزد تو دعا می‌کنم.
\v 3 ای خداوند، صدای مرا در صبحگاهان خواهی شنید؛ بامدادان [دعای خود را] به سوی تو هدایت می‌کنم و انتظار می‌کشم.
\v 4 زیرا تو خدایی نیستی که از شرارت خوشنود گردی، و بدی نزد تو ساکن نخواهد شد.
\v 5 متکبّران در نظر تو نخواهند ایستاد. از همهٔ بدکاران نفرت داری.
\v 6 دروغ‌گویان را هلاک خواهی ساخت. خداوند از شخص خونی و حیله‌گر نفرت دارد.
\v 7 و امّا من از عظمت رحمت تو به خانه‌ات [داخل] خواهم شد، [و] در ترس از تو بسوی معبد مقدّس تو عبادت خواهم نمود.
\v 8 ای خداوند ، به‌سبب دشمنانم مرا در عدالت خود هدایت نما و راه خود را پیش روی من راست گردان.
\v 9 زیرا در دهان ایشان راستی نیست؛ باطن ایشان شرارت محض [است]؛ گلوی ایشان قبری گشاده [است] و با زبانهایشان تملق می‌کنند.
\v 10 ای خدا، ایشان را نابود ساز؛ بگذار تا به سبب مشورتهای خود بیفتند، و به خطایای بسیار ایشان، ایشان را دور انداز، زیرا که بر علیه تو طغیان کرده‌اند،
\v 11 امّا بگذار که همهٔ آنها که به تو اعتماد کرده‌اند، شاد باشند؛ بگذار تا به ابد از شادی فریاد برآورند. زیرا که پناه ایشان تو هستی، و بگذار آنانی که نام تو را دوست می‌دارند، در تو شاد باشند.
\v 12 زیرا تو ای خداوند مرد عادل را برکت خواهی داد، او را به رضامندی مثل سپر احاطه خواهی نمود.