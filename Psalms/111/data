\c 111
\p
\v 1 هلّلویاه! خداوند را به تمامی دل حمد خواهم گفت: در مجلس راستان و در جماعت.
\v 2 کارهای خداوند عظیم است، و همگانی که به آنها رغبت دارند در آنها تفتیش می‌کنند.
\v 3 کار او جلال و کبریایی است و عدالت وی پایدار تا ابد.
\v 4 یادگاری برای کارهای عجیب خود ساخته است. خداوند کریم و رحیم است.
\v 5 ترسندگان خود را رزقی نیکوداده است. عهد خویش را به یاد خواهد داشت تا ابد.
\v 6 قوّت اعمال خود را برای قوم خود بیان کرده است تا میراث امّت‌ها را بدیشان عطا فرماید.
\v 7 کارهای دستهایش راستی و عدالت است و همهٔ فرایض وی امین.
\v 8 آنها پایدار است تا ابد. در راستی و استقامت کرده شده.
\v 9 فدیه‌ای برای قوم خود فرستاد و عهد خویش را تا ابد امر فرمود. نام او قدّوس و مهیب است.
\v 10 ترس خداوند ابتدای حکمت است. همه عاملین آنها را خردمندی نیکو است. حمد او پایدار است تا ابد.