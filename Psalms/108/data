\c 108
\d سرود و مزمور داوود
\p
\v 1 ای خدا دل من مستحکم است. من خواهم سرایید و ترنّم خواهم نمود و جلال من نیز.
\v 2 ای عود و بربط بیدار شوید! من نیز در سحرگاه بیدار خواهم شد.
\v 3 ای خداوند ، تو را در میان قوم‌ها حمد خواهم گفت و در میان ملّت‌ها تو را خواهم سرایید.
\v 4 زیرا که رحمت تو عظیم است، فوق آسمانها! و راستی تو تا ابرها [می‌رسد]!
\v 5 ای خدا، بر فوق آسمانها متعال باش و جلال تو بر تمامی زمین!
\v 6 تا محبوبان تو خلاصی یابند. به دست راست خود نجات ده و مرا اجابت فرما.
\v 7 خدا در قدّوسیت خود سخن گفته است، پس وجد خواهم نمود. شکیم را تقسیم می‌کنم و درّه سکّوت را خواهم پیمود.
\v 8 جلعاد از آن من است و منسّی از آن من. و اِفْرایم خود سر من. و یهودا عصای سلطنت من.
\v 9 موآب ظرف شست و شوی من است، و بر ادوم کفش خود را خواهم انداخت و بر فلسطین فخر خواهم نمود.
\v 10 کیست که مرا به شهر حصین درآورد؟ کیست که مرا به ادوم رهبری نماید؟
\v 11 آیا نه تو ای خدا که ما را ترک کرده‌ای؟ و تو ای خدا که بالشکرهای ما بیرون نمی‌آیی؟
\v 12 ما را بر دشمن امداد فرما، زیرا که مدد انسان باطل است.
\v 13 در خدا با شجاعت کار خواهیم کرد و او دشمنان ما را پایمال خواهد نمود.
