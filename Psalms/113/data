\c 113
\p
\v 1 هلّلویاه! ای بندگان خداوند ، تسبیح بخوانید. نام خداوند را تسبیح بخوانید.
\v 2 نام خداوند متبارک باد، از الآن و تا ابد.
\v 3 از مَطْلَع آفتاب تا مغرب آن، نام خداوند تسبیح خوانده شود.
\v 4 خداوند بر همهٔ امّت‌ها متعال است و جلال وی فوق آسمانها.
\v 5 کیست مانند یهوّه خدای ما که بر اعلیٰ علّیین نشسته است؟
\v 6 و متواضع می‌شود تا نظر نماید بر آسمانها و بر زمین؛
\v 7 که مسکین را از خاک برمی‌دارد و فقیر را از مزبله برمی‌افرازد.
\v 8 تا او را با بزرگان بنشاند یعنی با بزرگان قوم خویش.
\v 9 زن نازا را خانه‌نشین می‌سازد و مادر فرحناک فرزندان. هلّلویاه!