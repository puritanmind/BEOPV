\c 132
\d سرود درجات
\p
\v 1 ای خداوند برای داوود به یاد آور،همه مذلّتهای او را.
\v 2 چگونه برای خداوند قسم خورد و برای قادر مطلق یعقوب نذر نمود
\v 3 که به خیمهٔ خانه خود هرگز داخل نخواهم شد، و بر بستر تختخواب خود برنخواهم آمد،
\v 4 خواب به چشمان خود نخواهم داد و نه پینکی به مژگان خویش،
\v 5 تا مکانی برای خداوند پیدا کنم و مسکنی برای قادر مطلق یعقوب.
\v 6 اینک ذکر آن را در افراته شنیدیم و آن را در صحرای یعاریم یافتیم.
\v 7 به مسکن‌های او داخل شویم و نزد قدمگاه وی پرستش نماییم.
\v 8 ای خداوند به آرامگاه خود برخیز و بیا، تو و تابوت قوّت تو.
\v 9 کاهنانِ تو به عدالت ملبّس شوند و مقّدسانت ترنّم نمایند.
\v 10 به خاطر بنده خود داوود، روی مسیح خود را برمگردان.
\v 11 خداوند برای داوود به راستی قسم خورد و از آن برنخواهد گشت که از ثمره صُلب تو بر تخت تو خواهم گذاشت.
\v 12 اگر پسران تو عهد مرا نگاه دارند و شهاداتم را که بدیشان می‌آموزم، پسران ایشان نیز بر کرسی تو تا به ابد خواهند نشست.
\v 13 زیرا که خداوند صهیون را برگزیده است و آن را برای مسکن خویش مرغوب فرموده.
\v 14 این است آرامگاه من تا ابدالآباد. اینجا ساکن خواهم بود زیرا در این رغبت دارم.
\v 15 آذوقه آن را هرآینه برکت خواهم داد و فقیرانش را به نان سیر خواهم ساخت،
\v 16 و کاهنانش را به نجات ملبّس خواهم ساخت و مقدّسانش هرآینه ترنّم خواهند نمود.
\v 17 در آنجا شاخ داوود را خواهم رویانید و چراغی برای مسیح خود آماده خواهم ساخت.
\v 18 دشمنان او را به خجالت ملبّس خواهم ساخت و تاج او بر وی شکوفه خواهد آورد.