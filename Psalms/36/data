\c 36
\d برای سالار مغنیان. مزمور داوود بندهٔ خداوند
\p
\v 1 معصیت شریر در اندرون دل من‌می‌گوید که ترس خدا در مد نظر او نیست.
\v 2 زیرا خویشتن را در نظر خود تملق می‌گوید تا گناهش ظاهر نشود و مکروه نگردد.
\v 3 سخنان زبانش شرارت و حیله است. از دانشمندی و نیکوکاری دست برداشته است.
\v 4 شرارت را بر بستر خود تفکّر می‌کند. خود را به راه ناپسند استوار کرده، از بدی نفرت ندارد.
\v 5 ای خداوند رحمت تو در آسمانها است و امانت تو تا ابرها [می‌رسد].
\v 6 عدالت تو مثل کوه‌های خداست و احکام تو لجهٔ عظیم. ای خداوند انسان و بهایم را نجات می‌دهی.
\v 7 ای خدا رحمت تو چه ارجمند است. بنی‌آدم زیر سایهٔ بالهای تو پناه می‌برند.
\v 8 از چربی خانهٔ تو شاداب می‌شوند. از نهر خوشیهای خود ایشان را می‌نوشانی.
\v 9 زیرا که نزد تو چشمهٔ حیات است و در نور تو نور را خواهیم دید.
\v 10 رحمت خود را برای عارفان خود مستدام فرما و عدالت خود را برای راست دلان.
\v 11 پای تکبّر بر من نیاید و دست شریران مرا گریزان نسازد.
\v 12 در آنجا بدکرداران افتاده‌اند. ایشان انداخته شده‌اند و نمی‌توانند برخاست.