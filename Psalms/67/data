\c 67
\d برای سالار مغنیان. مزمور و سرود برذوات اوتار
\p
\v 1 خدا بر ما رحم کند و ما را مبارک سازد و نور روی خود را بر ما متجلی فرماید! سِلاه.
\v 2 تا راه تو در جهان معروف گردد و نجات تو به همهٔ امّت‌ها.
\v 3 ای خدا قوم‌ها تو را حمد گویند. همهٔ قوم‌ها تو را حمد گویند.
\v 4 امّت‌ها شادی و ترنم خواهند نمود زیرا قوم‌ها را به عدالت حکم خواهی نمود و امّت‌های جهان را هدایت خواهی کرد، سلاه.
\v 5 ای خدا قوم‌ها تو را حمد گویند. همهٔ قوم‌ها تو را حمد گویند.
\v 6 آنگاه زمین محصول خود را خواهد داد و خدا خدای ما، ما را مبارک خواهد فرمود.
\v 7 خدا ما را مبارک خواهد فرمود. و تمامی اقصای جهان از او خواهند ترسید.
