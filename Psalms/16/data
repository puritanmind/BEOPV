\c 16
\d مکتوم داوود
\p
\v 1 ای خدا مرا محافظت فرما، زیرا برتو توکّل می‌دارم.
\v 2 خداوند را گفتم، تو خداوند من هستی. نیکویی من نیست غیر از تو.
\v 3 و امّا مقدّسانی که در زمین‌اند و فاضلان، تمامی خوشی من در ایشان است.
\v 4 دردهای آنانی که عقب (خدای) دیگر می‌شتابند، بسیار خواهد شد. هدایای خونی ایشان را نخواهم ریخت، بلکه نام ایشان را به زبانم نخواهم آورد.
\v 5 خداوند نصیبِ قسمت و کاسهٔ من است. تو قرعهٔ مرا نگاه می‌داری.
\v 6 خِطّه‌های من به جایهای خوش افتاد. میراث بَهی به من رسیده است.
\v 7 خداوند را که مرا راهنمایی نمود، متبارک می‌خوانم. شبانگاه نیز قلبم مرا تنبیه می‌کند.
\v 8 خداوند را همیشه پیش روی خود می‌دارم. چونکه به دست راست من است، تزلزل نخواهم خورد.
\v 9 از این رو دلم شادی می‌کند و جلالم به وجد می‌آید؛ بدنم نیز در اطمینان ساکن خواهد شد.
\v 10 زیرا جانم را در عالم مردگان ترک نخواهی کرد، و قدّوس خود را نخواهی گذاشت که فساد را بیند.
\v 11 راه حیات را به من خواهی آموخت. به حضور تو کمال شادی است، و به دست راست تو لذت‌ها تا ابدالآباد!