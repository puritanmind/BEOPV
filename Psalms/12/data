\c 12
\d برای سالار مغنیان بر ثمانی. مزمور داوود
\p
\v 1 ای خداوند نجات بده زیرا که مرد مقدّس نابود شده است و امناء از میان بنی‌آدم نایاب گردیده‌اند!
\v 2 همه به یکدیگر دروغ می‌گویند؛ به لبهای چاپلوس و دل منافق سخن می‌رانند.
\v 3 خداوند همهٔ لبهای چاپلوس را منقطع خواهد ساخت، و هر زبانی را که سخنان تکبّرآمیز بگوید،
\v 4 که می‌گویند، به زبان خویش غالب می‌آییم. لبهای ما با ما است. کیست که بر ما خداوند باشد؟
\v 5 خداوند می‌گوید، به سبب غارت مسکینان و نالهٔ فقیران، الآن برمی‌خیزم و او را در نجاتی که برای آن آه می‌کشد، برپا خواهم داشت‌.
\v 6 کلام خداوند کلام پاک است، نقرهٔ مصفای در قالِ زمین که هفت مرتبه پاک شده است.
\v 7 تو ای خداوند ایشان را محافظت خواهی نمود؛ از این نسل و تا ابدالآباد محافظت خواهی‌فرمود.
\v 8 شریران به هر جانب می‌روند، وقتی که خباثت در بنی‌آدم بلند می‌شود.