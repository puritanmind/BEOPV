\c 3
\d مزمور داوود وقتی که از پسر خود ابشالوم فرار کرد
\p
\v 1 ای خداوند دشمنانم چه بسیار شده‌اند.بسیاری به ضد من برمی‌خیزند.
\v 2 بسیاری برای جان من می‌گویند، برای او در خدا خلاصی نیست. سلاه‌.
\v 3 امّا تو ای خداوند سپر من هستی، جلال من و برافرازندهٔ سر من.
\v 4 به صدای خود نزد خداوند فریاد بر می‌آورم و مرا از کوه مقدّس خود اجابت می‌نماید. سلاه.‌
\v 5 و امّا من دراز کشیده، به خواب رفتم و بیدار شدم زیرا خداوند مرا تقویت می‌دهد.
\v 6 از ده هزار نفر هم نخواهم ترسید که گرداگرد مرا احاطه کرده‌اند.
\v 7 ای خداوند، برخیز! ای خدای من، مرا برهان! زیرا بر گونهٔ همهٔ دشمنانم کوباندی؛ دندانهای شریران را شکستی.
\v 8 نجات از آن خداوند است و برکت تو بر قوم تو می‌باشد. سلاه‌.