\c 1
\p
\v 1 خوشابه‌حال کسی که به مشورت شریران نرود و به راه گناهکاران نایستد، و در مجلس استهزاکنندگان ننشیند؛
\v 2 بلکه شوق او در شریعت خداوند است و روز و شب در شریعت او تفکّر می‌کند.
\v 3 پس مثل درختی نشانده نزد نهرهای آب خواهد بود، که میوهٔ خود را در موسمش می‌دهد، و برگش پژمرده نمی‌گردد و هر آنچه می‌کند کامکار خواهد شد.
\v 4 شریران چنین نیستند، بلکه مثل کاهند که باد آن را پراکنده می‌کند.
\v 5 لهذا شریران در داوری نخواهند ایستاد و نه گناهکاران در جماعت عادلان.
\v 6 زیرا خداوند طریق عادلان را می‌داند، ولی طریق گناهکاران هلاک خواهد شد.
