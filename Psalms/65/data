\c 65
\d برای سالار مغنیان. مزمور و سرود داوود
\p
\v 1 ای خدا، تسبیح در صهیون منتظر توست، و نذرها برای تو وفا خواهد شد.
\v 2 ای که دعا می‌شنوی، نزد تو تمامی بشر خواهند آمد!
\v 3 گناهان بر من غالب آمده است. تو تقصیرهای مرا کفّاره خواهی کرد.
\v 4 خوشابه‌حال کسی که او را برگزیده و مُقَّرَب خود ساخته‌ای تا به درگاه‌های تو ساکن شود. از نیکویی خانهٔ تو سیر خواهیم شد و از قدّوسیّت معبد تو.
\v 5 به چیزهای ترسناک در عدل، ما را جواب خواهی داد، ای خدایی که نجات ما هستی، ای که پناه تمامی اقصای جهان و ساکنان بعیدهٔ دریاهستی،
\v 6 و کوه‌ها را به قوّت خود مستحکم ساخته‌ای، و کمر خود را به قدرت بسته‌ای،
\v 7 و تلاطم دریا را ساکن می‌گردانی، تلاطم امواج آن و شورش امّت‌ها را.
\v 8 ساکنان اقصای جهان از آیات تو ترسانند. مَطْلَع‌های صبح و شام را شادمان می‌سازی.
\v 9 از زمین ملاقات نموده، آن را سیراب می‌کنی و آن را بسیار توانگر می‌گردانی. نهر خدا از آب پر است. غلهٔ ایشان را آماده می‌کنی زیرا که بدین طور تهیه کرده‌ای.
\v 10 پشته‌هایش را سیراب می‌کنی و مرزهایش را پست می‌سازی. به بارشها آن را شاداب می‌نمایی. نباتاتش را برکت می‌دهی.
\v 11 به احسان خویش سال را تاجدار می‌سازی و راه‌های تو چربی را می‌چکاند.
\v 12 مرتع‌های صحرا نیز می‌چکاند و کمر تلها به شادمانی بسته شده است.
\v 13 چمنها به گوسفندان آراسته شده است و درّه‌ها به غله پیراسته؛ از شادی بانگ می‌زنند و نیز می‌سرایند.