\c 145
\d تسبیح داوود
\p
\v 1 ای خدای من، ای پادشاه، تو را متعال می‌خوانم و نام تو را متبارک می‌گویم، تا ابدالآباد!
\v 2 تمامی روز تو را متبارک می‌خوانم، و نام تو را حمد می‌گویم تا ابدالآباد.
\v 3 خداوند عظیم است و بی‌نهایت ممدوح، و عظمت او را تفتیش نتوان کرد.
\v 4 نسل تا نسل اعمال تو را تسبیح می‌خوانند و کارهای عظیم تو را بیان خواهند نمود.
\v 5 در مجد جلیل کبریایی تو و در کارهای عجیب تو تفکّر خواهم نمود.
\v 6 در قوّتِ کارهای مهیبِ تو سخن خواهند گفت. و من عظمت تو را بیان خواهم نمود.
\v 7 و یادگاری احسان عظیم تو را حکایت خواهند کرد. و عدالت تو را خواهند سرایید.
\v 8 خداوند کریم و رحیم است و دیر غضب و سرشار احسان.
\v 9 خداوند برای همگان نیکو است، و رحمت‌های وی بر همه اعمال وی است.
\v 10 ای خداوند همهٔ کارهای تو، تو را حمد می‌گویند. و مقدّسان تو، تو را متبارک می‌خوانند.
\v 11 دربارة‌جلال ملکوت تو سخن می‌گویند و توانایی تو را حکایت می‌کنند.
\v 12 تا کارهای عظیم تو را به بنی‌آدم تعلیم دهند و کبریایی پرجلالِ ملکوت تو را.
\v 13 ملکوت تو، ملکوتی است تا همهٔ دهرها و سلطنت تو باقی تا تمام دورها.
\v 14 خداوند همهٔ افتادگان را تأیید می‌کند و خم‌شدگان را برمی‌خیزاند.
\v 15 چشمان همگان منتظر تو می‌باشد و تو طعام ایشان را در موسمش می‌دهی.
\v 16 دست خویش را باز می‌کنی و آرزوی همه زندگان را سیر می‌نمایی.
\v 17 خداوند عادل است در همهٔ طریق‌های خود و رحیم در کّل اعمال خویش.
\v 18 خداوند نزدیک است به آنانی‌که او را می‌خوانند، به آنانی‌که او را به راستی می‌خوانند.
\v 19 آرزوی ترسندگان خود را بجا می‌آورد و تضّرع ایشان را شنیده، ایشان را نجات می‌دهد.
\v 20 خداوند همه محبّان خود را نگاه می‌دارد و همه شریران را هلاک خواهد ساخت.
\v 21 دهان من تسبیح خداوند را خواهد گفت و همه بشر نام قدّوس او را متبارک بخوانند تا ابدالآباد.