\c 53
\d برای سالار مغنیان بر ذوات اوتار. قصیدهٔ داوود
\p
\v 1 احمق در دل خود می‌گوید که خدایی‌نیست. فاسد شده، شرارت مکروه کرده‌اند و نیکوکاری نیست.
\v 2 خدا از آسمان بر بنی‌آدم نظر انداخت تا ببیند که فهیم و جویای خدا هست.
\v 3 همهٔ ایشان مرتد شده، با هم فاسد گردیده‌اند. نیکوکاری نیست یکی هم نی.
\v 4 آیا گناهکاران بی‌معرفت هستند که قوم مرا می‌خورند چنانکه نان می‌خورند و خدا را نمی‌خوانند؟
\v 5 آنگاه سخت ترسان شدند، جایی که هیچ ترس نبود. زیرا خدا استخوانهای محاصره کنندهٔ تو را از هم پاشید. آنها را خجل ساخته‌ای زیرا خدا ایشان را رّد نموده است.
\v 6 کاش که نجات اسرائیل از صهیون ظاهر می‌شد. وقتی که خدا اسیری قوم خویش را برگردانَد، یعقوب وجد خواهد نمود و اسرائیل شادی خواهد کرد.