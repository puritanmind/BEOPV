\c 61
\d برای سالار مغنیان برذوات اوتار. مزمور داوود
\p
\v 1 ای خدا فریاد مرا بشنو و دعای مرا اجابت فرما!
\v 2 از اقصای جهان تو را خواهم خواند، هنگامی که دلم بیهوش می‌شود. مرا به صخره‌ای که از من بلندتر است هدایت نما.
\v 3 زیرا که تو ملجای من بوده‌ای و برج قوی از روی دشمن.
\v 4 در خیمهٔ تو ساکن خواهم بود تا ابدالآباد. زیر سایهٔ بالهای تو پناه خواهم برد، سلاه.
\v 5 زیرا تو ای خدا نذرهای مرا شنیده‌ای و میراث ترسندگان نام خود را به من عطا کرده‌ای.
\v 6 بر عمر پادشاه روزها خواهی افزود و سالهای او تا نسل‌ها باقی خواهد ماند.
\v 7 به حضور خدا خواهد نشست تا ابدالآباد. رحمت و راستی را مهیّا کن تا او را محافظت کنند.
\v 8 پس نام تو را تا به ابد خواهم سرایید تا هر روز نذرهای خود را وفا کنم.