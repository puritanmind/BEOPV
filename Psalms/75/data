\c 75
\d برای سالار مغنیان بر لاتهلک. مزمور و سرود آساف
\p
\v 1 تو را حمد می‌گوییم! ای خدا تو را حمد می‌گوییم! زیرا نام تو نزدیک است و مردم کارهای عجیب تو را ذکر می‌کنند.
\v 2 هنگامی که به زمان معیّن برسم، براستی داوری خواهم کرد.
\v 3 زمین و همهٔ ساکنانش گداخته شده‌اند. من ارکان آن را برقرار نموده‌ام، سِلاه.
\v 4 متکبّران را گفتم، فخر مکنید! و به شریران که شاخ خود را میفرازید.
\v 5 شاخهای خود را به‌بلندی میفرازید. و با گردن‌کشی سخنان تکبّرآمیز مگویید.
\v 6 زیرا نه از مشرق و نه از مغرب، و نه از جنوب سرافرازی می‌آید.
\v 7 امّا خدا، داور است. این را به زیر می‌اندازد و آن را سرافراز می‌نماید.
\v 8 زیرا در دست خداوند کاسه‌ای است و بادهٔ آن پرجوش. از شراب ممزوج پر است که از آن می‌ریزد. و امّا دُردهایش را همهٔ شریران جهان افشرده، خواهند نوشید.
\v 9 و امّا من، تا به ابد ذکر خواهم کرد و برای خدای یعقوب ترنم خواهم نمود.
\v 10 همهٔ شاخهای شریران را خواهم برید و امّا شاخهای درستکاران برافراشته خواهد شد.