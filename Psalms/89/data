\c 89
\d قصیدهٔ ایتانِ ازراحی
\p
\v 1 رحمت‌های خداوند را تا به ابد خواهم سرایید. امانت تو را به دهان خود نسلاً بعد نسل اعلام خواهم کرد.
\v 2 زیرا گفتم رحمت بنا خواهد شد تا ابد و امانت خویش را در آسمانها پایدار خواهی ساخت.
\v 3 با برگزیدهٔ خود عهد بسته‌ام. برای بنده خویش داوود قسم خورده‌ام.
\v 4 که نسل تو را پایدار خواهم ساخت تا ابد و تخت تو را به تمام نسل‌ها بنا خواهم نمود، سلاه.
\v 5 و آسمانها کارهای عجیب تو را ای خداوند تمجید خواهند کرد و امانت تو را در جماعت مقدّسان.
\v 6 زیرا کیست در آسمانها که با خداوند برابری تواند کرد؟ و از فرزندان قدرتمندان کِه را با خداوند تشبیه توان نمود؟
\v 7 خدا بی‌نهایت مهیب است در جماعت مقدّسان و ترسناک است بر آنانی که گرداگرد او هستند.
\v 8 ای یهوه خدای لشکرها کیست ای یاه قدیر مانند تو؟ و امانت تو،تو را احاطه می‌کند.
\v 9 بر تکبّر دریا تو مسلّط هستی. چون امواجش بلند می‌شود، آنها را ساکن می‌گردانی.
\v 10 رهب را مثل کشته شده خرد شکسته‌ای. به بازوی قدرتمند خویش دشمنانت را پراکنده نموده‌ای.
\v 11 آسمان از آن تو است و زمین نیز از آن تو. دنیا و پُری آن را تو بنیاد نهاده‌ای.
\v 12 شمال و جنوب را تو آفریده‌ای. تابور و حرمون به نام تو شادی می‌کنند.
\v 13 بازوی تو با قوّت است. دست تو قدرتمند است و دست راست تو متعال.
\v 14 عدالت و انصاف اساس تخت تو است. رحمت و راستی پیش روی تو می‌روند.
\v 15 خوشابه‌حال قومی که صدای شادمانی را می‌دانند. در نور روی تو ای خداوند خواهند رفت.
\v 16 در نام تو شادمان خواهند شد تمامی روز و در عدالت تو سرافراشته خواهند گردید.
\v 17 زیرا که فخر قوّت ایشان تو هستی و به رضامندی تو شاخ ما مرتفع خواهد شد.
\v 18 زیرا که سپر ما از آن خداوند است و پادشاه ما از آن قدّوس اسرائیل.
\v 19 آنگاه در عالم رؤیا به مقدّس خود خطاب کرده، گفتی که پیروزی را بر مردی قدرتمند نهادم و برگزیده‌ای از قوم را ممتاز کردم.
\v 20 بنده خود داوود را یافتم و او را به روغن مقدّس خود مسح کردم.
\v 21 که دست من با او استوار خواهد شد. بازوی من نیز او را قوی خواهد گردانید.
\v 22 دشمنی بر او ستم نخواهد کرد و هیچ پسر ظلم بدو اذیت نخواهد رسانید.
\v 23 و خصمان او را پیش روی وی خواهم گرفت و آنانی را که از او نفرت دارند مبتلا خواهم گردانید.
\v 24 و امانت ورحمت من با وی خواهد بود و در نام من شاخ او مرتفع خواهد شد.
\v 25 دست او را بر دریا مستولی خواهم ساخت و دست راست او را بر نهرها.
\v 26 او مرا خواهد خواند که تو پدر من هستی، خدای من و صخرهٔ نجات من.
\v 27 من نیز او را نخست‌زاده خود خواهم ساخت، بلندتر از پادشاهان جهان.
\v 28 رحمت خویش را برای وی نگاه خواهم داشت تا ابد و عهد من با او استوار خواهد بود.
\v 29 و نسل وی را باقی خواهم داشت تا ابد و تخت او را مثل روزهای آسمان.
\v 30 اگر فرزندانش شریعت مرا ترک کنند، و در احکام من رفتار ننمایند،
\v 31 اگر فرایض مرا بشکنند، و اوامر مرا نگاه ندارند،
\v 32 آنگاه معصیت ایشان را به عصا تأدیب خواهم نمود و گناه ایشان را به تازیانه‌ها.
\v 33 امّا رحمت خود را از او برنخواهم داشت و امانت خویش را باطل نخواهم ساخت.
\v 34 عهد خود را نخواهم شکست و آنچه را از دهانم صادر شد تغییر نخواهم داد.
\v 35 یک چیز را به قدّوسیّت خود قسم خوردم و به داوود هرگز دروغ نخواهم گفت.
\v 36 که نسل او باقی خواهد بود تا ابد و تخت او به حضور من مثل آفتاب،
\v 37 مثل ماه ثابت خواهد بود تا ابد و مثل شاهد امین در آسمان، سلاه.
\v 38 امّا تو ترک کرده‌ای و دور انداخته‌ای و با مسیح خود غضبناک شده‌ای.
\v 39 عهد بنده خود را باطل ساخته‌ای و تاج او را بر زمین انداخته، بی‌عصمت کرده‌ای.
\v 40 همهٔ حصارهایش را شکسته و قلعه‌های او را خراب نموده‌ای.
\v 41 همه راه گذران او را تاراج می‌کنند و او نزد همسایگان‌خود عار گردیده است.
\v 42 دست راست خصمان او را برافراشته، و همه دشمنانش را مسرور ساخته‌ای.
\v 43 دم شمشیر او را نیز برگردانیده‌ای و او را در جنگ پایدار نساخته‌ای.
\v 44 جلال او را باطل ساخته و تخت او را به زمین انداخته‌ای.
\v 45 ایّام شبابش را کوتاه کرده، و او را به خجالت پوشانیده‌ای، سلاه.
\v 46 تا به کی ای خداوند خود را تا به ابد پنهان خواهی کرد و غضب تو مثل آتش افروخته خواهد شد؟
\v 47 به یاد آور که ایّام حیاتم چه کم است. چرا تمامی بنی‌آدم را برای بطالت آفریده‌ای؟
\v 48 کدام آدمی زنده است که مرگ را نخواهد دید؟ و جان خویش را از دست قبر خلاص خواهد ساخت؟ سلاه.
\v 49 ای خداوند رحمت‌های قدیم تو کجاست که برای داوود به امانت خود قسم خوردی؟
\v 50 ای خداوند ملامت بنده خود را به یاد آور که آن را از قومهای بسیار در سینه خود متحمل می‌باشم.
\v 51 که دشمنان تو ای خداوند ملامت کرده‌اند، یعنی آثار مسیح تو را ملامت نموده‌اند.
\v 52 خداوند متبارک باد تا ابد. آمین و آمین.