\c 6
\d برای سالار مغنیان برذوات اوتار برثمانی. مزمور داوود
\p
\v 1 ای خداوند ، مرا در غضب خود توبیخ‌منما و مرا در خشم خویش تأدیب مکن!
\v 2 ای خداوند ، بر من کرم فرما زیرا که پژمرده‌ام! ای خداوند ، مرا شفا ده زیرا که استخوانهایم مضطرب است،
\v 3 و جان من به شدّت پریشان است. پس تو ای خداوند ، تا به کی؟
\v 4 ای خداوند ، رجوع کن و جانم را خلاصی ده! به رحمت خویش مرا نجات بخش!
\v 5 زیرا که در مرگ ذکر تو نمی‌باشد! در هاویه کیست که تو را حمد گوید؟
\v 6 از نالهٔ خود وامانده‌ام! تمامی شب تخت‌خواب خود را غرق می‌کنم، و بستر خویش را به اشکها تر می‌سازم!
\v 7 چشم من از غصه کاهیده شد و به‌سبب همهٔ دشمنانم تار گردید.
\v 8 ای همهٔ بدکاران از من دور شوید، زیرا خداوند صدای گریهٔ مرا شنیده است!
\v 9 خداوند استغاثهٔ مرا شنیده است. خداوند دعای مرا اجابت خواهد نمود.
\v 10 همهٔ دشمنانم به شدت خجل و پریشان خواهند شد. روبرگردانیده، ناگهان خجل خواهند گردید.
