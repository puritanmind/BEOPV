\c 76
\d برای سالار مغنیان برذوات اوتار. مزمور و سرود آساف
\p
\v 1 خدا در یهودا معروف است و نام او در اسرائیل عظیم!
\v 2 خیمهٔ او است در شالیم و مسکن او در صهیون.
\v 3 در آنجا، برقهای کمان را شکست. سپر و شمشیر و جنگ را، سِلاه.
\v 4 تو جلیل هستی و پرجلال، زیاده از کوه‌های یغما!
\v 5 قوی دلان تاراج شده‌اند و خواب ایشان را درربود و همهٔ مردان قدرتمند دست خود را نیافتند.
\v 6 از توبیخ تو ای خدای یعقوب، بر ارابه‌ها و اسبان خوابی گران مستولی گردید.
\v 7 تو مهیب هستی، تو! و در حین غضبت، کیست که به حضور تو ایستد؟
\v 8 از آسمان داوری را شنوانیدی. پس جهان بترسید و ساکت گردید.
\v 9 چون خدا برای داوری قیام فرماید تا همهٔ مساکینِ جهان را خلاصی بخشد، سِلاه،
\v 10 آنگاه خشم انسان تو راحمد خواهد گفت و باقی خشم را بر کمر خود خواهی بست.
\v 11 نذر کنید و وفا نمایید برای یهوه خدای خود. همه که گرداگرد او هستند، هدیه بگذرانند نزد او که مَهیب است.
\v 12 روح رؤسا را منقطع خواهد ساخت و برای پادشاهان جهان مهیب می‌باشد.