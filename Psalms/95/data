\c 95
\p
\v 1 بیایید خداوند را بسراییم و صخره نجات خود را صدای شادمانی دهیم!
\v 2 به حضور او با حمد نزدیک بشویم! و با مزامیر او را صدای شادمانی دهیم!
\v 3 زیرا که یهوه، خدای بزرگ است،
\v 4 و پادشاه عظیم بر همهٔ خدایان. نشیبهای زمین در دست وی است و فرازهای کوه‌ها از آن او.
\v 5 دریا از آن اوست، او آن را بساخت؛ و دستهای وی خشکی را مصور نمود.
\v 6 بیایید عبادت و سجده نماییم و به حضور آفریننده خود خداوند زانو زنیم!
\v 7 زیرا که او خدای ما است! و ما قوم مرتع و گلهٔ دست او می‌باشیم! امروز کاش صدای او را می‌شنیدید!
\v 8 دل خود را سخت مسازید، مثل مریبا، مانند روز مسّا در صحرا.
\v 9 چون اجداد شما مرا آزمودند و تجربه کردند و اعمال مرا دیدند.
\v 10 چهل سال از آن قوم غمگین بودم و گفتم قوم گمراه دل هستند که راه‌های مرا نشناختند.
\v 11 پس در غضب خود قسم خوردم، که به آرامی من داخل نخواهند شد.