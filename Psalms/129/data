\c 129
\d سرود درجات
\p
\v 1 چه بسیار از کودکیم مرا اذیت رسانیدند. اسرائیل الآن بگویند،
\v 2 چه بسیار از کودکیم مرا اذیت رسانیدند. امّا بر من غالب نیامدند.
\v 3 شیار کنندگان بر پشت من شیار کردند، و شیارهای خود را دراز نمودند.
\v 4 امّا خداوند عادل است و بندهای شریران را گسیخت.
\v 5 خجل و برگردانیده شوند همهٔ کسانی که از صهیون نفرت دارند.
\v 6 مثل گیاه بر پشت‌بامها باشند، که پیش از آن که آن را بچینند می‌خشکد.
\v 7 که درونده دست خود را از آن پر نمی‌کند و نه دسته بند آغوش خود را.
\v 8 و راهگذران نمی‌گویند برکت خداوند بر شما باد. شما را به نام خداوند مبارک می‌خوانیم.