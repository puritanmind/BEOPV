\c 45
\d برای سالار مغنیان بر سوسنها. قصیدهٔ بنیقورح. سرود حبیبات
\p
\v 1 دل من به کلام نیکو می‌جوشد. انشاء خود را دربارهٔ پادشاه می‌گویم. زبان من قلم کاتب ماهر است.
\v 2 تو جمیل‌تر هستی از بنی‌آدم و نعمت بر لبهای تو ریخته شده است. بنابراین، خدا تو را مبارک ساخته است تا ابدالآباد.
\v 3 ای جبّار شمشیر خود را بر ران خود ببند، یعنی جلال و کبریایی خویش را.
\v 4 و به کبریایی خود سوار شده، غالب شو به جهت راستی و صبر و عدالت؛ و دست راستت چیزهای ترسناک را به تو خواهد آموخت.
\v 5 به تیرهای تیزِ تو امّت‌ها زیر تو می‌افتند و به دل دشمنانِ پادشاه فرو می‌رود.
\v 6 ای خدا، تخت تو تا ابدالآباد است؛ عصای راستی عصای سلطنت تو است.
\v 7 عدالت را دوست و شرارت را دشمن داشتی. بنابراین، خدا، خدای تو تو را به روغن شادمانی بیشتر از رفقایت مسح کرده است.
\v 8 همه لباسهای تو مُرّ و عود و سلیخه است، از قصرهای عاج که به تارها تو را خوش ساختند.
\v 9 دختران پادشاهان از زنان‌نجیب تو هستند. ملکه به دست راستت در طلای اوفیر ایستاده است.
\v 10 ای دختر بشنو و ببین و گوش خود را فرادار، و قوم خود و خانهٔ پدرت را فراموش کن،
\v 11 تا پادشاه مشتاق جمال تو بشود، زیرا او خداوند تو است پس او را عبادت نما.
\v 12 و دختر صُور با ارمغانی، و ثروتمندان قوم رضامندی تو را خواهند طلبید.
\v 13 دختر پادشاه تماماً در اندرون پرجلال است و لباسهای او با طلا مُرَصَّع است.
\v 14 به لباس طرازدار نزد پادشاه حاضر می‌شود. باکره‌های همراهان او در عقب وی نزد تو آورده خواهند شد.
\v 15 به شادمانی و خوشی آورده می‌شوند و به قصر پادشاه داخل خواهند شد.
\v 16 به عوض پدرانت پسرانت خواهند بود و ایشان را بر تمامی جهان سروران خواهی ساخت.
\v 17 نام تو را در همهٔ دهرها ذکر خواهم کرد. پس قوم‌ها تو را حمد خواهند گفت تا ابدالآباد.