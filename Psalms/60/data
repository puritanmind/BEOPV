\c 60
\d برای سالار مغنیان بر سوسنِ شهادت. مکتوم داوود برای تعلیم وقتی که با اَرَمْ نهرین و اَرَمْ صوبَه از جنگ بیرون آمد و یوآب برگشته، دوازده هزار نفر از ادومیان را در درّه الملح کُشت
\p
\v 1 ای خدا ما را دور انداخته، پراکنده ساخته‌ای! خشمناک بودی، بسوی ما رجوع فرما!
\v 2 زمین را متزلزل ساخته، آن را شکافته‌ای! شکستگیهایش را شفا ده زیرا به جنبش آمده است.
\v 3 چیزهای مشکل را به قوم خود نشان داده‌ای. بادهٔ سرگردانی به ما نوشانیده‌ای.
\v 4 عَلَمی به ترسندگان خود داده‌ای تا آن را برای راستی برافرازند، سلاه.
\v 5 تا حبیبان تو نجات یابند. به دست راست خود نجات ده و مرا مستجاب فرما.
\v 6 خدا در قدّوسیّت خود سخن گفته است. پس وجد خواهم نمود، شکیم را تقسیم می‌کنم و درّه سکّوت را خواهم پیمود.
\v 7 جِلْعاد از آن من است، مَنَسّی از آن من. اِفْرایم خود سر من‌است و یهودا عصای سلطنت من.
\v 8 موآب ظرف طهارت من است و بر اَدُوم کفش خود را خواهم انداخت. ای فلسطین برای من بانگ برآور!
\v 9 کیست که مرا به شهر حصین درآورد؟ و کیست که مرا به ادوم رهبری کند؟
\v 10 مگر نه تو ای خدا که ما را دور انداخته‌ای و با لشکرهای ما ای خدا بیرون نمی‌آیی؟
\v 11 مرا از دشمن اعانت فرما زیرا معاونت انسان باطل است.
\v 12 با خدا پیروزی خواهیم یافت. زیرا اوست که دشمنان ما را پایمال خواهد کرد.