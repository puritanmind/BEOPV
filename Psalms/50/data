\c 50
\d مزمور آساف
\p
\v 1 خدا، خدا یهوه تکلّم می‌کند و زمین را از مَطْلَع آفتاب تا به مغربش می‌خواند.
\v 2 از صهیون که کمال زیبایی است، خدا تجلّی نموده است.
\v 3 خدای ما می‌آید و سکوت نخواهد نمود. آتش پیش روی او می‌بلعد و طوفان شدید گرداگرد وی خواهد بود.
\v 4 آسمان را از بالا می‌خواند و زمین را، تا قوم خود را داوری کند،
\v 5 مقدّسانِ مرا نزد من جمع کنید، که عهد را با من به قربانی بسته‌اند.
\v 6 و آسمانها از عدالت او خبر خواهند داد، زیرا خدا خود داور است، سلاه.
\v 7 ای قوم من بشنوتا سخن گویم، و ای اسرائیل تا برایت شهادت دهم که خدا، خدای تو من هستم.
\v 8 دربارهٔ قربانی‌هایت تو را توبیخ نمی‌کنم و قربانی‌های سوختنی تو دائماً در نظر من است.
\v 9 گوساله‌ای از خانهٔ تو نمی‌گیرم و نه بزی از آغل تو.
\v 10 زیرا که همهٔ حیوانات جنگل‌از آن منند و بهایمی که بر هزاران کوه می‌باشند.
\v 11 همه پرندگان کوه‌ها را می‌شناسم و حیوانات وحشی صحرا نزد من حاضرند.
\v 12 اگر گرسنه می‌بودم تو را خبر نمی‌دادم، زیرا دنیا و پُری آن از آن من است.
\v 13 آیا گوشت گاوان را بخورم و خون بزها را بنوشم؟
\v 14 برای خدا قربانی تشکر را بگذران، و نذرهای خویش را به حضرت اعلیٰ وفا نما.
\v 15 پس در روز تنگی مرا بخوان تا تو را خلاصی دهم و مرا تمجید بنمایی.
\v 16 و امّا به شریر خدا می‌گوید، ترا چه کار است که فرایض مرا بیان کنی و عهد مرا به زبان خود بیاوری؟
\v 17 چونکه تو از تأدیب نفرت داشته‌ای و کلام مرا پشت‌سر خود انداخته‌ای.
\v 18 چون دزد را دیدی او را پسند کردی و نصیب تو با زناکاران است.
\v 19 دهان خود را به شرارت گشوده‌ای و زبانت حیله را اختراع می‌کند.
\v 20 نشسته‌ای تا به ضد برادر خود سخن رانی و دربارهٔ پسر مادر خویش غیبت گویی.
\v 21 این را کردی و من سکوت نمودم. پس گمان بردی که من مثل تو هستم. امّا تو را توبیخ خواهم کرد. و این را پیش نظر تو به ترتیب خواهم نهاد.
\v 22 ای فراموش‌کنندگان خدا، در این تفکّر کنید! مبادا شما را بدرم و رهاننده‌ای نباشد.
\v 23 هر که قربانی تشکر را گذراند مرا تمجید می‌کند، و آنکه طریق خود را راست سازد، نجات خدا را به وی نشان خواهم داد.