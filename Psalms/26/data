\c 26
\d مزمور داوود
\p
\v 1 ای خداوند ، مرا داد بده زیرا که من در کمال خود رفتار نموده‌ام و بر خداوند توکّل داشته‌ام، پس نخواهم لغزید.
\v 2 ای خداوند مرا امتحان کن و مرا بیازما. باطن و قلب مرا مصفّی گردان.
\v 3 زیرا که رحمت تو در مدّ نظر من است و در راستی تو رفتار نموده‌ام؛
\v 4 با مردان باطل ننشسته‌ام و با منافقین داخل نخواهم شد.
\v 5 از جماعت بدکاران نفرت می‌دارم و با بدکاران نخواهم نشست.
\v 6 دستهای خود را در صفا می‌شویم. مذبح تو را ای خداوند طواف خواهم نمود،
\v 7 تا صدای حمد تو را بشنوانم و عجایب تو را اخبار نمایم.
\v 8 ای خداوند محل خانهٔ تو را دوست می‌دارم و مقام سکونت جلال تو را.
\v 9 جانم را با گناهکاران‌جمع مکن و نه حیات مرا با مردمان خون‌ریز،
\v 10 که در دستهای ایشان آزار است و دست راست ایشان پر از رشوه است.
\v 11 و امّا من در کمال خود سالک می‌باشم. مرا خلاصی ده و بر من رحم فرما.
\v 12 پایم در جای هموار ایستاده است. خداوند را در جماعت‌ها متبارک خواهم خواند.
