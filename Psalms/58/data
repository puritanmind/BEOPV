\c 58
\d برای سالار مغنیان برلاتهلک. مکتوم داوود
\p
\v 1 آیا در حقیقت به عدالتی که گنگ است سخن می‌گویید؟ و ای بنی‌آدم، آیا به راستی داوری می‌نمایید؟
\v 2 بلکه در دل خود شرارتها به عمل می‌آورید و ظلمِ دستهای خود را در زمین از میزان درمی‌کنید.
\v 3 شریران از رَحِم منحرف هستند، از شکم مادر دروغ گفته، گمراه می‌شوند.
\v 4 ایشان را زهری است مثل زهر مار؛ مثل افعی کر که گوش خود را می‌بندد
\v 5 که صدای افسونگران را نمی‌شنود، هر چند به مهارت افسون می‌کند.
\v 6 ای خدا دندانهایشان را در دهانشان بشکن. ای خداوند دندانهای شیران را خرد بشکن.
\v 7 گداخته شده، مثل آب بگذرند. چون او تیرهای خود را می‌اندازد، بلافاصله منقطع خواهند شد.
\v 8 مثل حلزون که گداخته شده، می‌گذرد. مثل سِقْط زن، آفتاب را نخواهند دید.
\v 9 قبل از آنکه دیگهای شما آتشِ خارها را احساس کند، آنها را چه تر و چه خشک خواهد رُفت.
\v 10 مردِ عادل چون انتقام را دید شادی خواهد نمود. پاهای خود را به خون شریر خواهد شست.
\v 11 و مردم خواهند گفت، هرآینه ثمره‌ای برای عادلان هست. هر آینه خدایی هست که در جهان داوری می‌کند.