\c 148
\p
\v 1 هلّلویاه! خداوند را از آسمان‌تسبیح بخوانید! در عرش اعلیٰ او را تسبیح بخوانید!
\v 2 ای همه فرشتگانش او را تسبیح بخوانید. ای همه لشکرهای او او را تسبیح بخوانید.
\v 3 ای آفتاب و ماه او را تسبیح بخوانید. ای همه ستارگان نور او را تسبیح بخوانید.
\v 4 ای آسمان آسمانها او را تسبیح بخوانید، و ای آبهایی که فوق آسمانهایید.
\v 5 نام خداوند را تسبیح بخوانند زیرا که او امر فرمود پس آفریده شدند.
\v 6 و آنها را پایدار نمود تا ابد و قانونی قرار داد که از آن در نگذرند.
\v 7 خداوند را از زمین تسبیح بخوانید، ای نهنگان و همهٔ لجّه‌ها.
\v 8 ای آتش و تگرگ وبرف و مه و باد تند که فرمان او را به جا می‌آورید.
\v 9 ای کوه‌ها و تمام تلّها و درختان میوه‌دار و همه سروهای آزاد.
\v 10 ای حیوانات وحشی و همهٔ حیوانات اهلی و حشرات و مرغان بالدار.
\v 11 ای پادشاهان زمین و همهٔ امّت‌ها و سروران و همه داوران جهان.
\v 12 ای جوانان و دوشیزگان نیز و پیران و اطفال.
\v 13 نام خداوند را تسبیح بخوانند، زیرا نام او تنها متعال است و جلال او فوق زمین و آسمان.
\v 14 و او شاخی برای قوم خود برافراشته است، تا فخر باشد برای همه مقدّسان او، یعنی برای بنی‌اسرائیل که قوم مقرّب او می‌باشند. هلّلویاه!