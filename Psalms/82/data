\c 82
\d مزمور آساف
\p
\v 1 خدا در جماعت خدا ایستاده است، در میان خدایان داوری می‌کند،
\v 2 تا به کی به بی‌عدالتی داوری خواهید کرد و شریران راطرفداری خواهید نمود؟ سِلاه.
\v 3 فقیران و یتیمان را دادرسی بکنید. مظلومان و مسکینان را عدالت دهید.
\v 4 مظلومان و فقیران را برهانید و ایشان را از دست شریران خلاصی دهید.
\v 5 نمی‌دانند و نمی‌فهمند و در تاریکی راه می‌روند و همهٔ اساس زمین متزلزل می‌باشد.
\v 6 من گفتم که شما خدایانید و همهٔ شما فرزندان حضرت اعلی.
\v 7 امّا مثل آدمیان خواهید مرد و چون یکی از سروران خواهید افتاد!
\v 8 ای خدا برخیز و جهان را داوری فرما زیرا که تو تمامی امّت‌ها را متصرف خواهی شد.