\c 52
\d برای سالار مغنیان. قصیدهٔ داوود وقتی که دوآغ ادومی آمد و شاؤل را خبر داده، گفت که، داوود به خانهٔ اخیمَلَک رفت
\p
\v 1 ای جبّار چرا از بدی فخر می‌کنی؟رحمت خدا همیشه باقی است.
\v 2 زبان تو شرارت را اختراع می‌کند، مثل اُستُرهٔ تیز، ای حیله ساز!
\v 3 بدی را از نیکویی بیشتر دوست می‌داری و دروغ را زیادتر از راست گویی، سلاه.
\v 4 همهٔ سخنان مهلک را دوست می‌داری، ای زبان حیله‌باز!
\v 5 خدا نیز تو را تا به ابد هلاک خواهد کرد و تو را ربوده، از مسکن تو خواهد کَند و ریشهٔ تو را از زمین زندگان، سلاه.
\v 6 عادلان این را دیده، خواهند ترسید و بر او خواهند خندید،
\v 7 هان این کسی است که خدا را قلعهٔ خویش ننمود بلکه به فراوانی دولت خود توکّل کرد و از بدی خویش خود را قدرتمند ساخت.
\v 8 و امّا من مثل زیتون سبز در خانهٔ خدا هستم. به رحمت خدا توکّل می‌دارم تا ابد.
\v 9 تو را همیشه حمد خواهم گفت: زیرا تو این را کرده‌ای. و انتظار نام تو را خواهم کشید زیرا نزد مقدّسان تو نیکوست.