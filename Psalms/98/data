\c 98
\d مزمور
\p
\v 1 برای خداوند سرود تازه بسرایید زیرا کارهای عجیب کرده است. دست راست و بازوی قدّوس او، او را مظّفر ساخته است.
\v 2 خداوند نجات خود را اعلام نموده، و عدالتش را به نظر امّت‌ها آشکار کرده است.
\v 3 رحمت و امانت خود را با خاندان اسرائیل به یاد آورد. همه اقصای زمین نجات خدای ما را دیده‌اند.
\v 4 ای تمامی زمین، خداوند را صدای شادمانی دهید. بانگ زنید و ترنّم نمایید و بسرایید.
\v 5 خداوند را با بربط بسرایید! با بربط و با صدای نغمات!
\v 6 با شیپورها و صدای سرنا! به حضور یهوه‌پادشاه صدای شادمانی دهید!
\v 7 دریا و پُری آن بخروشد! ربع مسکون و ساکنان آن!
\v 8 نهرها دستک بزنند! و کوه‌ها با هم ترنّم نمایند.
\v 9 به حضور خداوند زیرا به داوری جهان می‌آید. ربع مسکون را به عدالت داوری خواهد کرد و قومها را به راستی.
