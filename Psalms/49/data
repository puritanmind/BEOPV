\c 49
\d برای سالار مغنیان. مزمور بنیقورح
\p
\v 1 ای تمامی قوم‌ها این را بشنوید! ای‌همهٔ سَکَنهٔ دنیا این را گوش گیرید!
\v 2 ای عوام و خواص! ای ثروتمندان و فقیران جمیعاً!
\v 3 زبانم به حکمت سخن می‌راند و تفکّر دل من دانش است.
\v 4 گوش خود را به مَثَلی فرا می‌گیرم. معمای خویش را بر چنگ می‌گشایم.
\v 5 چرا در روزهای بلا ترسان باشم، چون گناهِ پاشنه‌هایم مرا احاطه می‌کند؛
\v 6 آنانی که بر دولت خود اعتماد دارند و بر فراوانی دارایی خویش فخر می‌نمایند.
\v 7 هیچ کس هرگز برای برادر خود فدیه نخواهد داد و کفّارهٔ او را به خدا نخواهد بخشید.
\v 8 زیرا فدیهٔ جان ایشان گران‌بهاست و ابداً بدان نمی‌توان رسید
\v 9 تا زنده بماند تا ابد و فساد را نبیند.
\v 10 زیرا می‌بیند که حکیمان می‌میرند و جاهلان و ابلهان با هم هلاک می‌گردند و دولتِ خود را برای دیگران ترک می‌کنند.
\v 11 فکر دل ایشان این است که خانه‌های ایشان دائمی باشد و مسکنهای ایشان دُوربه‌دُور؛ و نامهای خود را بر زمینهای خود می‌نهند.
\v 12 امّا انسان در حرمت باقی نمی‌ماند، بلکه مثل بهایم است که هلاک می‌شود.
\v 13 این طریقهٔ ایشان، جهالت ایشان است و اعقاب ایشان سخن ایشان را می‌پسندند، سلاه.
\v 14 مثل گوسفندان در هاویه رانده می‌شوند و مرگ ایشان را شبانی می‌کند و صبحگاهان راستان بر ایشان حکومت خواهند کرد و جمال ایشان در هاویه پوسیده خواهد شد تا مسکنی برای آن نباشد.
\v 15 امّا خدا جان مرا ازدست هاویه نجات خواهد داد زیرا که مرا خواهد گرفت، سلاه.
\v 16 پس ترسان مباش، چون کسی ثروتمند گردد و جلال خانهٔ او افزوده شود!
\v 17 زیرا چون بمیرد، چیزی از آن نخواهد برد و جلالش در عقب او فرو نخواهد رفت.
\v 18 زیرا در حیات خود، خویشتن را مبارک می‌خوانْد؛ و چون بر خود احسان می‌کنی، مردم ترا می‌ستایند.
\v 19 امّا به نسلٔ پدران خود خواهد پیوست که نور را تا به ابد نخواهند دید.
\v 20 انسانی که در حرمت است و فهم ندارد، مثل بهایم است که هلاک می‌شود.