\c 90
\d دعای موسی مرد خدا
\p
\v 1 ای خداوند مسکن ما تو بوده‌ای، در همهٔ نسل‌ها،
\v 2 قبل از آنکه کوه‌ها به وجود آید و زمین و ربع مسکون را بیافرینی. از ازل تا به ابد تو خدا هستی.
\v 3 انسان را به غباربرمی‌گردانی، و می‌گویی ای بنی‌آدم رجوع نمایید.
\v 4 زیرا که هزار سال در نظر تو مثل دیروز است که گذشته باشد و مثل پاسی از شب.
\v 5 مثل سیلاب ایشان را رُفتْه‌ای و مثل خواب شده‌اند. بامدادان مثل گیاهی که می‌روید.
\v 6 بامدادان می‌شکُفَدْ و می‌روید. شامگاهان بریده و پژمرده می‌شود.
\v 7 زیرا که در غضب تو کاهیده می‌شویم و در خشم تو پریشان می‌گردیم.
\v 8 چونکه گناهان ما را در نظر خود گذارده‌ای و پنهانی‌های ما را در نور روی خویش.
\v 9 زیرا که تمام روزهای ما در خشم تو سپری شد و سالهای خود را مثل خیالی به‌سر برده‌ایم.
\v 10 ایّام عمر ما هفتاد سال است و اگر از بُنیه، هشتاد سال باشد. امّا فخر آنها محنت و بطالت است زیرا به زودی تمام شده، پرواز می‌کنیم.
\v 11 کیست که شدت خشم تو را می‌داند و غضب تو را چنانکه از تو می‌باید ترسید؟
\v 12 ما را تعلیم ده تا ایّام خود را بشماریم تا دل خردمندی را حاصل نماییم.
\v 13 رجوع کن ای خداوند ! تا به کی؟ و بر بندگان خود شفقت فرما.
\v 14 صبحگاهان ما را از رحمت خود سیر کن تا تمامی عمر خود ترنم و شادی نماییم.
\v 15 ما را شادمان گردان به عوض ایّامی که ما را مبتلا ساختی و سالهایی که بدی را دیده‌ایم.
\v 16 اعمال تو بر بندگانت ظاهر بشود و کبریایی تو بر فرزندان ایشان.
\v 17 جمال خداوند خدای ما بر ما باد و عمل دستهای ما را بر ما استوار ساز! عمل دستهای ما را استوار گردان!