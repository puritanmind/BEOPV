\c 141
\d مزمور داوود
\p
\v 1 ای خداوند تو را می‌خوانم. نزد من بشتاب! و چون تو را بخوانم صدای مرا بشنو!
\v 2 دعای من به حضور تو مثل بخور آراسته شود، و برافراشتن دستهایم، مثل هدیه شام.
\v 3 ای خداوند ، بر دهان من نگاهبانی فرما و در لبهایم را نگاه دار.
\v 4 دل مرا به عمل بد مایل مگردان تا مرتکب اعمال زشت با مردان بدکار نشوم. و از چیزهای لذیذ ایشان نخورم.
\v 5 مردِعادل مرا بزند و لطف خواهد بود، و مرا تأدیب نماید و روغن برای سر خواهد بود! و سر من آن را ابا نخواهد نمود زیرا که در بدیهای ایشان نیز دعای من دایم خواهد بود.
\v 6 چون داوران ایشان از سرِ صخره‌ها انداخته شوند، آنگاه سخنان مرا خواهند شنید زیرا که شیرین است.
\v 7 مثل کسی که زمین را فلاحت و شیار بکند، استخوانهای ما بر سر قبرها پراکنده می‌شود.
\v 8 زیرا که ای یهوه خداوند، چشمان من بسوی توست. و بر تو توکّل دارم. پس جان مرا تلف منما!
\v 9 مرا از دامی که برای من نهاده‌اند نگاه دار و از کمندهای گناهکاران.
\v 10 شریران به دامهای خود بیفتند و من بسلامتی در بگذرم.