\c 64
\d برای سالار مغنیان. مزمور داوود
\p
\v 1 ای خدا وقتی که تضرع می‌نمایم، صدای مرا بشنو و حیاتم را از ترس دشمن نگاه‌دار!
\v 2 مرا از مشاورت شریران پنهان کن و از هنگامهٔ گناهکاران.
\v 3 که زبان خود را مثل شمشیرتیز کرده‌اند و تیرهای خود یعنی سخنان تلخ را بر زه آراسته‌اند.
\v 4 تا در کمینهای خود بر مرد کامل بیندازند. ناگهان بر او می‌اندازند و نمی‌ترسند.
\v 5 خویشتن را برای کار زشت تقویت می‌دهند. دربارهٔ پنهان کردن دامها گفتگو می‌کنند. می‌گویند، کیست که ما را ببیند؟
\v 6 کارهای بد را تدبیر می‌کنند و می‌گویند، تدبیر نیکو کرده‌ایم. و اندرون و قلب هر یک از ایشان عمیق است.
\v 7 امّا خدا تیرها بر ایشان خواهد انداخت و ناگهان جراحت‌های ایشان خواهد شد،
\v 8 و زبانهای خود را برخود فرود خواهند آورد و هر که ایشان را بیند فرار خواهد کرد.
\v 9 و همهٔ آدمیان خواهند ترسید و کار خدا را اعلام خواهند کرد و عمل او را درک خواهند نمود.
\v 10 و مرد صالح در خداوند شادی می‌کند و بر او توکّل می‌دارد و همهٔ راست‌دلان، فخر خواهند نمود.
