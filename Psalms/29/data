\c 29
\d مزمور داوود
\p
\v 1 ای فرزندان خدا، خداوند را توصیف‌کنید. جلال و قوّت را برای خداوند توصیف نمایید.
\v 2 خداوند را به جلال اسم او تمجید نمایید. خداوند را در زینت قدّوسیّت سجده کنید.
\v 3 صدای خداوند فوق آبها است. خدای جلال رعد می‌دهد. خداوند بالای آبهای بسیار است.
\v 4 صدای خداوند با قوّت است. صدای خداوند با جلال است.
\v 5 صدای خداوند سروهای آزاد را می‌شکند. خداوند سروهای آزاد لبنان را می‌شکند.
\v 6 آنها را مثل گوساله می‌جهاند. لبنان و سریون را مثل بچهٔ گاو وحشی.
\v 7 صدای خداوند زبانه‌های آتش را می‌شکافد.
\v 8 صدای خداوند صحرا را متزلزل می‌سازد. خداوند صحرای قادِشْ را متزلزل می‌سازد.
\v 9 صدای خداوند غزالها را به درد زایمان می‌اندازد، و جنگل را بی‌برگ می‌گرداند. و در معبد او جمیعاً جلال را ذکر می‌کنند.
\v 10 خداوند بر طوفان جلوس نموده. خداوند نشسته است پادشاه تا ابدالآباد.
\v 11 خداوند قوم‌خود را قوّت خواهد بخشید. خداوند قوم خود را به سلامتی مبارک خواهد نمود.