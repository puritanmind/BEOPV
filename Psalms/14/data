\c 14
\d برای سالار مغنیان. مزمور داوود
\p
\v 1 احمق در دل خود می‌گوید که خدایی نیست. کارهای خود را فاسد و مکروه ساخته‌اند و نیکوکاری نیست.
\v 2 خداوند از آسمان بر بنی‌آدم نظر انداخت تا ببیند که آیا فهیم و جویای خدا هست.
\v 3 همه روگردانیده، با هم فاسد شده‌اند. نیکوکاری نیست یکی هم نی.
\v 4 آیا همهٔ گناهکاران بی‌معرفت هستند که قوم مرا می‌خورند، چنانکه نان می‌خورند، و خداوند را نمی‌خوانند؟
\v 5 آنگاه ترس بر ایشان مستولی شد، زیرا خدا در نسلٔ عادلان است.
\v 6 مشورت مسکین را خجل می‌سازید چونکه خداوند ملجای اوست.
\v 7 کاش که نجات اسرائیل از صهیون ظاهر می‌شد! چون خداوند اسیری قوم خویش را برگردانَدْ، یعقوب وجد خواهد نمود و اسرائیل شادمان خواهد گردید.
