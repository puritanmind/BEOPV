\c 8
\d برای سالار مغنیان بر جتّیت. مزمور داوود
\p
\v 1 ای یهوه خداوند ما، چه پرجلال است نام تو در تمامی زمین، که جلال خود را فوق آسمانها گذارده‌ای!
\v 2 از زبان کودکان و شیرخوارگان به سبب خصمانت قوّت را بنا نهادی تا دشمن و انتقام گیرنده را ساکت گردانی.
\v 3 چون به آسمان تو نگاه کنم که صنعت انگشتهای توست، و به ماه و ستارگانی که تو آفریده‌ای،
\v 4 پس انسان چیست که او را به یاد آوری، و بنی‌آدم که از او ملاقات نمایی؟
\v 5 او را از فرشتگان اندکی کمتر ساختی و تاج جلال و اکرام را بر سر او گذاردی.
\v 6 او را بر کارهای دست خودت مسلّط نمودی، و همه چیز را زیر پای وی نهادی،
\v 7 گوسفندان و گاوان جمیعاً، و بهایم صحرا را نیز؛
\v 8 مرغان هوا و ماهیان دریا را، و هر چه بر راه‌های آبها سیر می‌کند.
\v 9 ای یهوه خداوند ما، چه پرجلال است نام تو در تمامی زمین!