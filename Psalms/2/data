\c 2
\p
\v 1 چرا امّت‌ها شورش نموده‌اند و مردم در باطل تفکّر می‌کنند؟
\v 2 پادشاهان زمین برمی‌خیزند و سروران با هم مشورت نموده‌اند، به ضد خداوند و به ضد مسیح او، [می‌گویند]،
\v 3 بندهای ایشان را بگسلیم و زنجیرهای ایشان را از خود بیندازیم.
\v 4 او که بر آسمانها نشسته است‌می‌خندد. خداوند ایشان را استهزا می‌کند.
\v 5 آنگاه در خشم خود بدیشان سخن خواهد گفت و به غضب خویش ایشان را آشفته خواهد ساخت.
\v 6 امّا من پادشاه خود را نصب کرده‌ام، بر کوه مقدّس خود صهیون.
\v 7 فرمان را اعلام می‌کنم، خداوند به من گفته است، تو پسر من هستی امروز تو را تولید کردم.
\v 8 از من درخواست کن و امّت‌ها را به میراث تو خواهم داد و کرانه‌های زمین را ملک تو خواهم گردانید.
\v 9 ایشان را به عصای آهنین خواهی شکست؛ مثل کوزهٔ کوزه‌گر آنها را خرد خواهی نمود.
\v 10 و الآن ای پادشاهان به هوش باشید؛ ای داوران جهان اندرز گیرید:
\v 11 خداوند را با ترس خدمت کنید و با لرز شادی نمایید!
\v 12 پسر را ببوسید مبادا غضبناک شود و [از] طریق هلاک شوید، وقتی غضب او اندکی برانگیخته می‌شود. خوشابه‌حال همهٔ آنانی که بر او توکّل دارند.