\c 124
\d سرود درجات از داوود
\p
\v 1 اگر خداوند با ما نمی‌بود، اسرائیل الآن بگوید؛
\v 2 اگر خداوند با ما نمی‌بود، وقتی‌که آدمیان با ما مقاومت نمودند،
\v 3 آنگاه هر آینه ما را زنده فرو می‌بردند، چون خشم ایشان بر ما افروخته بود.
\v 4 آنگاه آبها ما را غرق می‌کرد و نهرها بر جان ما می‌گذشت.
\v 5 آنگاه آبهای پر زور، از جان ما می‌گذشت.
\v 6 متبارک باد خداوند که ما را شکار برای دندانهای ایشان نساخت.
\v 7 جان ما مثل مرغ از دام صیادان خلاص شد. دام گسسته شد و ما خلاصی‌یافتیم.
\v 8 اعانت ما به نام یهوّه است، که آسمان و زمین را آفرید.
