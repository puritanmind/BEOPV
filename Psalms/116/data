\c 116
\p
\v 1 خداوند را محبّت می‌نمایم زیرا که صدای من و تضّرع مرا شنیده است.
\v 2 زیرا که گوش خود را به من فرا داشته است، پس مدّت حیات خود، او را خواهم خواند.
\v 3 ریسمان‌های مرگ مرا احاطه کرد و تنگیهای هاویه مرا دریافت، تنگی و غم پیدا کردم.
\v 4 آنگاه نام خداوند را خواندم. آه ای خداوند جان مرا رهایی ده!
\v 5 خداوند رئوف و عادل است و خدای ما رحیم است.
\v 6 خداوند ساده دلان را محافظت می‌کند. ذلیل بودم و مرا نجات داد.
\v 7 ای جان من به آرامی خود برگرد، زیرا خداوند به تو احسان نموده است.
\v 8 زیرا که جان مرا از مرگ خلاصی دادی و چشمانم را از اشک و پاهایم را از لغزیدن.
\v 9 به حضور خداوند سالک خواهم بود، در زمین زندگان.
\v 10 ایمان آوردم پس سخن گفتم. من بسیار مستمند شدم.
\v 11 در پریشانی خود گفتم که همهٔ آدمیان دروغگویند.
\v 12 خداوند را چه ادا کنم، برای همه احسانهایی که به من نموده است؟
\v 13 جام نجات را خواهم گرفت و نام خداوند را خواهم خواند.
\v 14 نذرهای خود را به خداوند ادا خواهم کرد، به حضور تمامی قوم او.
\v 15 مرگ مقدّسان خداوند در نظر وی گرانبها است.
\v 16 آه ای خداوند ، من بنده تو هستم! من بنده تو و پسر کنیز تو هستم. بندهای مرا گشوده‌ای!
\v 17 قربانی‌های تشکر نزد تو خواهم تقدیم کرد و نام خداوند را خواهم خواند.
\v 18 نذرهای خود را به خداوند ادا خواهم کرد، به حضور تمامی قوم وی،
\v 19 در صحن‌های خانه خداوند ، در اندرون تو ای اورشلیم. هلّلویاه!