\c 47
\d برای سالار مغنیان. مزمور بنیقورح
\p
\v 1 ای همهٔ امّت‌ها دستک زنید. نزد خدا به صدای شادی بانگ برآورید.
\v 2 زیرا خداوند متعال و مهیب است و بر تمامی جهان خدای بزرگ.
\v 3 قوم‌ها را در زیر ما مغلوب خواهد ساخت و ملّت‌ها را در زیر پاهای ما.
\v 4 میراث ما را برای ما خواهد برگزید یعنی جلالت یعقوب را که دوست می‌دارد، سِلاه.
\v 5 خدا به صدای بلند صعود نموده است؛ خداوند به صدای کرنا.
\v 6 تسبیح بخوانید، خدا را تسبیح بخوانید. تسبیح بخوانید، پادشاه ما را تسبیح بخوانید.
\v 7 زیرا خدا پادشاه تمامی جهان است. به خردمندی تسبیح بخوانید.
\v 8 خدا بر امّت‌ها سلطنت می‌کند. خدا بر تخت قدس خود نشسته است.
\v 9 سروران قوم‌ها با قوم خدای ابراهیم جمع شده‌اند زیرا که سپرهای جهان از آن خداست. او بسیار متعال می‌باشد.