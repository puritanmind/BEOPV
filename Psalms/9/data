\c 9
\d برای سالار مغنیان بر مرگ لبین. مزمور داوود
\p
\v 1 خداوند را به تمامی دل حمد خواهم گفت؛ همهٔ عجایب تو را بیان خواهم کرد.
\v 2 در تو شادی و وجد خواهم نمود؛ نام تو را ای متعال خواهم سرایید.
\v 3 چون دشمنانم به عقب بازگردند، آنگاه لغزیده، از حضور تو هلاک خواهند شد.
\v 4 زیرا عدالت و داوری من کردی. داورِ عادل بر مسند نشسته‌ای.
\v 5 امّت‌ها را توبیخ نموده‌ای و شریران را هلاک ساخته، نام ایشان را محو کرده‌ای تا ابدالآباد.
\v 6 و امّا دشمنان نیست شده خرابه‌های ابدی گردیده‌اند؛ و شهرها را ویران ساخته‌ای، حتی ذکر آنها نابود گردید.
\v 7 امّا خداوند نشسته است تا ابدالآباد، و تخت خویش را برای داوری برپا داشته است؛
\v 8 و او ربع مسکون را به عدالت داوری خواهد کرد، و امّت‌ها را به راستی داد خواهد داد.
\v 9 و خداوند قلعهٔ بلند برای کوفته‌شدگان خواهد بود، قلعهٔ بلند در زمانهای تنگی.
\v 10 و آنانی که نام تو را می‌شناسند، بر تو توکّل خواهند داشت، زیرا ای خداوند تو طالبان خود را هرگز ترک نکرده‌ای.
\v 11 خداوند را که بر صهیون نشسته است بسرایید؛ کارهای او را در میان قوم‌ها اعلان نمایید،
\v 12 زیرا او که انتقام گیرندهٔ خون است، ایشان را به یاد آورده، و فریاد مساکین را فراموش نکرده است.
\v 13 ای خداوند بر من کرم فرموده، به ظلمی که از خصمان خود می‌کشم نظر افکن! ای که برافرازندهٔ من از درهای مرگ هستی!
\v 14 تا همهٔ تسبیحات تو را بیان کنم در دروازه‌های دختر صهیون. در نجات تو شادی خواهم نمود.
\v 15 امّت‌ها به چاهی که کنده بودند خود افتادند؛ در دامی که نهفته بودند پای ایشان گرفتارشد.
\v 16 خداوند خود را شناسانیده است و داوری کرده، و شریر از کار دست خود به دام گرفتار گردیده است. هجایون سلاه.
\v 17 شریران به هاویه خواهند برگشت و همهٔ امّت‌هایی که خدا را فراموش می‌کنند،
\v 18 زیرا مسکین همیشه فراموش نخواهد شد؛ امید حلیمان تا به ابد نابود نخواهد بود.
\v 19 برخیز ای خداوند تا انسان غالب نیاید. بر امّت‌ها به حضور تو داوری خواهد شد.
\v 20 ای خداوند ترس را بر ایشان مستولی گردان، تا امّت‌ها بدانند که انسانند. سلاه.