\c 2
\p
\v 1 و سلیمان قصد نمود که خانه‌ای برای اسم یهُوَه و خانه‌ای به جهت سلطنت خودش بنا نماید.
\v 2 و سلیمان هفتاد هزار نفر برای حمل بارها، و هشتاد هزار نفر برای بریدن چوب در کوه‌ها، و سه هزار و ششصد نفر برای نظارت آنها شمرد.
\v 3 و سلیمان نزد حورام، پادشاه صُور فرستاده، گفت: چنانکه با پدرم داوود رفتار نمودی و چوب سرو آزاد برایش فرستادی تا خانه‌ای به جهت سکونت خویش بنا نماید، (همچنین با من رفتار نما).
\v 4 اینک من خانه‌ای برای اسم یهُوَه خدای خود بنا می‌نمایم تا آن را برای او تقدیس کنم و بخور معطر در حضور وی بسوزانم، و به جهت نانِ تقدیمی دائمی و قربانی‌های سوختنی صبح و شام، و به جهت سَبَّت‌ها و غرّه‌ها و عیدهای یهُوَه خدای ما زیرا که این برای اسرائیل فریضه‌ای ابدی است.
\v 5 و خانه‌ای که من بنا می‌کنم عظیم است، زیرا که خدای ما از همهٔ خدایان عظیم‌تر می‌باشد.
\v 6 و کیست که خانه‌ای برای او تواند ساخت؟ زیرا آسمان و آسمان آسمانها گنجایش او را ندارد؛ و من کیستم که خانه‌ای برای وی بنا نمایم؟ نی بلکه برای سوزانیدن بخور در حضور وی.
\v 7 وحال کسی را برای من بفرست که در کار طلا و نقره و برنج و آهن و ارغوان و قرمز و آسمانجونی ماهر و در صنعت نقاشی دانا باشد، تا با صنعتگرانی که نزد من در یهودا و اورشلیم هستند که پدر من داوود ایشان را حاضر ساخت، باشد.
\v 8 و چوب سرو آزاد و صنوبر و چوب صندل برای من از لبنان بفرست، زیرا بندگان تو را می‌دانم که در بریدن چوب لبنان ماهرند و اینک بندگان من با بندگان تو خواهند بود.
\v 9 تا چوب فراوان برای من مهیّا سازند زیرا خانه‌ای که من بنا می‌کنم عظیم و عجیب خواهد بود.
\v 10 و اینک به چوب‌بران که این چوب را می‌برند، من بیست هزار کُرّ گندم کوبیده شده، و بیست هزار کُرّ جو و بیست هزار بَتِّ شراب و بیست هزار بَتِّ روغن برای بندگانت خواهم داد.
\v 11 و حورام پادشاه صُور مکتوباً جواب داده، آن را نزد سلیمان فرستاد که چون خداوند قوم خود را دوست می‌دارد، از این جهت تو را به پادشاهی ایشان نصب نموده است.
\v 12 و حورام گفت: متبارک باد یهُوَه خدای اسرائیل که آفرینندۀ آسمان و زمین می‌باشد، زیرا که به داوود پادشاه پسری حکیم و صاحب معرفت و فهم بخشیده است تا خانه‌ای برای خداوند و خانه‌ای برای سلطنت خودش بنا نماید.
\v 13 و الآن حورام را که مردی حکیم و صاحب فهم از کسان پدر من است فرستادم.
\v 14 و او پسر زنی از دختران دان است، و پدرش مرد صوری بود و به کار طلا و نقره و برنج و آهن و سنگ و چوب و ارغوان و آسمانجونی و کتان نازک و قرمز و هر صنعت نقاشی و اختراع همۀ ‌اختراعات ماهر است، تا برای او با صنعتگران تو و صنعتگران آقایم پدرت داوود کاری معیّن بشود.
\v 15 پس حال آقایم گندم و جو و روغن و شراب را که ذکر نموده بود، برای بندگان خود بفرستد.
\v 16 و ما چوب از لبنان به قدر احتیاج تو خواهیم برید، و آنها را بستنه ساخته، بروی دریا به یافا خواهیم آورد و تو آن را به اورشلیم خواهی برد.
\v 17 پس سلیمان تمامی مردان غریب را که در زمین اسرائیل بودند، بعد از شماره ای که پدرش داوود آنها را شمرده بود شمرد، و صد و پنجاه و سه هزار و ششصد نفر از آنها پیدا شدند.
\v 18 و از ایشان هفتاد هزار نفر برای حمل بارها و هشتاد هزار نفر برای بریدن چوب در کوه‌ها و سه هزار و شش صد نفر برای نظارت تا از مردم کار بگیرند، تعیین نمود.