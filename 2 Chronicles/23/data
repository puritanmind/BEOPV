\c 23
\p
\v 1 و در سال هفتم، یهُویاداع خویشتن را تقویت داده، بعضی از سرداران صده یعنی عَزَرْیا پسر یهُورام و اسماعیل پسر یهوحانان و عَزَرْیا پسر عُوبید و مَعَسِیا پسر عدایا و الیشافاط پسر زِکْرِی را با خود همداستان ساخت.
\v 2 و ایشان در یهودا گردش کردند و لاویان را از همهٔ شهرهای یهودا و رؤسای آبای اسرائیل را جمع کرده، به اورشلیم آمدند.
\v 3 و تمامی جماعت با پادشاه در خانۀ خدا عهد بستند. و او به ایشان گفت، همانا پسر پادشاه سلطنت خواهد کرد، چنانکه خداوند دربارۀ پسران داوود گفته است.
\v 4 و کاری که باید بکنید این است، یک ثلث از شما که از کاهنان و لاویان در سَبَّت داخل می‌شوید دربانهای آستانه‌ها باشید.
\v 5 و ثُلث دیگر به خانۀ پادشاه و ثلثی به دروازۀ اساس و تمامی قوم در صحنهای خانۀ خداوند حاضر باشند.
\v 6 و کسی غیر از کاهنان و لاویانی که به خدمت مشغول می‌باشند، داخل خانۀ خداوند نشود، امّا ایشان داخل بشوند زیرا که مقدّسند و تمامی قوم) خانۀ ( خداوند را حراست نمایند.
\v 7 و لاویان هر کس سلاح خود را به دست گرفته، پادشاه را از هر طرف احاطه نمایند و هر که به خانه درآید، کشته شود؛ و چون پادشاه داخل شود یا بیرون رود،شما نزد او بمانید.
\v 8 پس لاویان و تمامی یهودا موافق هر چه یهُویاداع کاهن امر فرمود عمل نمودند، و هر کدام کسان خود را خواه از آنانی که در روز سَبَّت داخل می‌شدند و خواه از آنانی که در روز سَبَّت بیرون می‌رفتند، برداشتند زیرا که یهُویاداع کاهن فرقه‌ها را مرخّص نفرمود.
\v 9 و یهُویاداع کاهن نیزه‌ها و مِجَنها و سپرها را که از آن داوود پادشاه و در خانۀ خدا بود، به یوزباشیها داد.
\v 10 و تمامی قوم را که هر یک از ایشان سلاح خود را به دست گرفته بودند، از طرف راست خانه تا طرف چپ خانه به پهلوی مذبح و خانه، به اطراف پادشاه قرار داد.
\v 11 و پسر پادشاه را بیرون آورده، تاج را بر سرش گذاشتند و شهادت نامه را به او داده، او را به پادشاهی نصب کردند، و یهُویاداع و پسرانش، او را مسح نموده، گفتند، پادشاه زنده بماند.
\v 12 امّا چون عَتَلْیا صدای قوم را که می‌دویدند و پادشاه را مدح می‌کردند شنید، نزد قوم به خانۀ خداوند داخل شد.
\v 13 و دید که اینک پادشاه به پهلوی ستون خود نزد مدخل ایستاده است، و سروران و شیپورنوازان نزد پادشاه می‌باشند و تمامی قوم زمین شادی می‌کنند و شیپورها را می‌نوازند و مُغَنّیان با آلات موسیقی و پیشوایان تسبیح. آنگاه عَتَلْیا لباس خود را دریده، صدا زد که خیانت، خیانت!
\v 14 و یهُویاداع کاهن، یوزباشیها را که سرداران فوج بودند امر فرموده، به ایشان گفت، او را از میان صفها بیرون کنید، و هر که از پی او برود، به شمشیر کشته شود. زیرا کاهن فرموده بود که او را در خانۀ خداوند مکشید.
\v 15 پس او را راه دادند و چون به دهنۀ دروازۀ اسبان، نزد خانۀ پادشاه رسید، او را در آنجا کشتند.
\v 16 و یهُویاداع در میان خود و تمامی قوم و پادشاه، عهد بست تا قوم خداوند باشند.
\v 17 و تمامی قوم به خانۀ بعل رفته، آن را منهدم ساختند و مذبح‌هایش و تماثیلش را شکستند و کاهن بَعْل متّان را روبه‌روی مذبحها کشتند.
\v 18 و یهُویاداع با شادمانی و نغمه‌سرایی برحسب امر داوود، وظیفه‌های خانۀ خداوند را به دست کاهنان و لاویان سپرد، چنانکه داوود ایشان را بر خانۀ خداوند تقسیم کرده بود تا موافق آنچه در توارۀ موسی مکتوب است، قربانی‌های سوختنی خداوند را بگذرانند.
\v 19 و دربانان را به دروازه‌های خانۀ خداوند قرار داد تا کسی که به هر جهتی آلوده باشد، داخل نشود.
\v 20 و یوزباشیها و نُجَبا و حاکمان قوم و تمامی قوم زمین را برداشت و پادشاه را از خانۀ خداوند به زیر آورد و او را از دروازۀ اعلیٰ به خانۀ پادشاه درآورده، او را بر کرسی سلطنت نشانید.
\v 21 و تمامی قوم زمین شادی کردند و شهر آرامی یافت و عَتَلْیا را به شمشیر کشتند.