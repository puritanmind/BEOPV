\c 9
\p
\v 1 و چون ملکۀ سبا آوازۀ سلیمان را شنید با موکب بسیار عظیم و شترانی که به عطریّات و طلای بسیار و سنگهای گرانبها بار شده بود به اورشلیم آمد، تا سلیمان را به مسائل امتحان کند. و چون نزد سلیمان رسید، با وی از هرچه در دلش بود گفتگو کرد.
\v 2 و سلیمان تمامی مسائلش را برای وی بیان نمود و چیزی از سلیمان مخفی نماند که برایش بیان نکرد.
\v 3 و چون ملکۀ سبا حکمت سلیمان و خانه‌ای را که بنا کرده بود،
\v 4 و طعام سفرۀ او و مجلس بندگانش و نظم و لباس خادمانش را و ساقیانش و لباس ایشان و زینه‌ای را که به آن به خانۀ خداوند برمی‌آمد دید، روح دیگر در او نماند.
\v 5 پس به پادشاه گفت، گزارشی را که در ولایت خود دربارۀ کارها و حکمت تو شنیدم راست بود.
\v 6 امّا تا نیامدم و به چشمان خود ندیدم، اخبار آنها را باور نکردم؛ و همانا نصف عظمت حکمت تو به من اعلام نشده بود، و از خبری که شنیده بودم افزوده‌ای.
\v 7 خوشابه‌حال مردان تو و خوشابه‌حال این خادمانت که به حضور تو همیشه می‌ایستند و حکمت تو را می‌شنوند.
\v 8 متبارک باد یهُوَه خدای تو که بر تو رغبت داشته، تو را بر کرسی خود نشانید تا برای یهُوَه خدایت پادشاه بشوی. چونکه خدای تو اسرائیل را دوست می‌دارد تا ایشان را تا به ابد استوار نماید؛ از این جهت تو را بر پادشاهی ایشان نصب نموده است تا داوری و عدالت را بجا آوری.
\v 9 و به پادشاه صد و بیست وزنۀ طلا و عطریّات از حدّ زیاده، و سنگهای گرانبها داد و مثل این عطریّات که ملکۀ سبا به سلیمان پادشاه داد هرگز دیده نشد.
\v 10 و نیز بندگان حورام و بندگان سلیمان که طلا از اوفیر می‌آوردند، چوب صندل و سنگهای گرانبها آوردند.
\v 11 و پادشاه از این چوب صندل پلکان برای خانه خداوند و خانۀ پادشاه و عودها و بربطها برای مغنّیان ساخت، و مثل آنها قبل از آن در زمین یهودا دیده نشده بود.
\v 12 و سلیمان پادشاه به ملکۀ سبا تمامی آرزوی او را که خواسته بود داد، سوای آنچه که او برای پادشاه آورده بود؛ پس با بندگانش به ولایت خود توجّه نموده، رفت.
\v 13 و وزن طلایی که در یک سال به سلیمان رسید ششصد و شصت و شش وزنه طلا بود،
\v 14 سوای آنچه تاجران و بازرگانان آوردند و همهٔ پادشاهان عرب و حاکمان کشورها طلا و نقره برای سلیمان می‌آوردند.
\v 15 و سلیمان پادشاه دویست سپر طلای چکشی ساخت که برای هر سپر ششصد مثقال طلا بکار برده شد.
\v 16 و سیصد سپر کوچک طلای چکشی ساخت‌که برای هر سپر سیصد مثقال طلا بکار برده شد، و پادشاه آنها را در خانۀ جنگل لبنان گذاشت.
\v 17 و پادشاه تخت بزرگی از عاج ساخت و آن را به زر خالص پوشانید.
\v 18 و تخت را شش پله و پایندازی زرین بود که به تخت پیوسته بود و به این طرف و آن طرف نزد جای کُرسیش دستها بود، و دو شیر به پهلوی دستها ایستاده بودند.
\v 19 و دوازده شیر از این طرف و آن طرف، بر آن شش پله ایستاده بودند که در هیچ مملکت مثل این ساخته نشده بود.
\v 20 و تمامی ظروف نوشیدنی سلیمان پادشاه از طلا و تمامی ظروف خانۀ جنگل لبنان از زر خالص بود، و نقره در ایّام سلیمان هیچ به حساب نمی‌آمد،
\v 21 زیرا که پادشاه را کشتیها بود که با بندگان حُورام به ترشیش می‌رفت، و کشتیهای ترشیشی هر سه سال یک مرتبه می‌آمد، و طلا و نقره و عاج و میمونها و طاوسها می‌آورد.
\v 22 پس سلیمان پادشاه در دولت و حکمت از همهٔ پادشاهان کشورها بزرگتر شد.
\v 23 و تمامی پادشاهان کشورها حضور سلیمان را می‌طلبیدند تا حکمتی را که خدا در دلش نهاده بود بشنوند.
\v 24 و هریکی از ایشان هدیۀ خود را از آلات نقره و آلات طلا و رخوت و اسلحه و عطریّات و اسبها و قاطرها یعنی قسمت هر سال را در سالش می‌آوردند.
\v 25 و سلیمان چهار هزار آخور به جهت اسبان و ارابه‌ها و دوازده هزار سوار داشت. و آنها را در شهرهای ارابه‌ها و نزد پادشاه در اورشلیم گذاشت.
\v 26 و بر همهٔ پادشاهان از نهر (فرات) تا زمین فلسطینیان و سرحد مصر حکمرانی می‌کرد.
\v 27 و پادشاه نقره را در اورشلیم‌مثل سنگها و چوب سرو آزاد را مثل چوب چنار که در صحراست فراوان ساخت.
\v 28 و اسبها برای سلیمان از مصر و از همهٔ ممالک می‌آوردند.
\v 29 و امّا بقیۀ وقایع سلیمان از اوّل تا آخر آیا آنها در تواریخ ناتان نبی و در نبوّت اَخِیای شیلونی و در رؤیای یعْدُوی رایی دربارۀ یرُبْعام پسر نَباط مکتوب نیست؟
\v 30 پس سلیمان چهل سال در اورشلیم بر تمامی اسرائیل سلطنت کرد.
\v 31 و سلیمان با پدران خود خوابید و او را در شهر پدرش داوود دفن کردند و پسرش رَحُبْعام در جای او پادشاه شد.
