\c 21
\p
\v 1 و یهُوشافاط با پدران خود خوابید و در شهر داوود با پدرانش دفن شد، و پسرش یهُورام به جایش پادشاه شد.
\v 2 و پسران یهُوشافاط عَزَرْیا و یحیئیل و زکریّا و عَزَرْیاهُو و میکائیل و شَفَطْیا برادران او بودند. این همۀ پسران یهُوشافاط پادشاه اسرائیل بودند.
\v 3 و پدر ایشان عطایای بسیار از نقره و طلا و نفایس با شهرهای حصاردار در یهودا به ایشان داد؛ و امّا سلطنت را به یهُورام عطا فرمود زیرا که نخست‌زاده بود.
\v 4 و چون یهُورام بر سلطنت پدرش مستقر شد، خویشتن را تقویت نموده، همۀ برادران خود و بعضی از سروران اسرائیل را نیز به شمشیر کشت.
\v 5 یهُورام سی و دو ساله بود که پادشاه شد و هشت سال در اورشلیم سلطنت کرد.
\v 6 و موافق رفتارپادشاهان اسرائیل به طوری که خاندان اَخاب رفتار می‌کردند، رفتار نمود زیرا که دختر اَخاب زن او بود و آنچه در نظر خداوند ناپسند بود، به عمل آورد.
\v 7 امّا خداوند به سبب آن عهدی که با داوود بسته بود و چونکه وعده داده بود که چراغی به وی و به پسرانش همیشۀ اوقات ببخشد، نخواست که خاندان داوود را هلاک سازد.
\v 8 و در ایّام او ادوم از زیردست یهودا عاصی شده، پادشاهی برای خود نصب نمودند.
\v 9 و یهُورام با سرداران خود و تمامی ارابه‌هایش رفت، و شبانگاه برخاسته، اَدُومیان را که او را احاطه کرده بودند، با سرداران ارابه‌های ایشان شکست داد.
\v 10 امّا اَدُوم تا امروز از زیر دست یهودا عاصی شده‌اند، و در همان وقت لِبْنَه نیز از زیر دست او عاصی شد، زیرا که او یهُوَه خدای پدران خود را ترک کرد.
\v 11 و او نیز مکان‌های بلند در کوه‌های یهودا ساخت و ساکنان اورشلیم را به زنا کردن تحریض نموده، یهودا را گمراه ساخت.
\v 12 و مکتوبی از ایلیای نبی بدو رسیده، گفت که یهُوَه، خدای پدرت داوود، چنین می‌فرماید، چونکه به راه‌های پدرت یهُوشافاط و به راه‌های آسا پادشاه یهودا رفتار ننمودی،
\v 13 بلکه به طریق پادشاهان اسرائیل رفتار نموده، یهودا و ساکنان اورشلیم را اغوا نمودی که موافق زناکاری خاندان اَخاب مرتکب زنا بشوند و برادران خویش را نیز از خاندان پدرت که از تو نیکوتر بودند به قتل رسانیدی،
\v 14 همانا خداوند قومت و پسرانت و زنانت و تمامی اموالت را به بلای عظیم مبتلا خواهد ساخت.
\v 15 و تو به مرض سخت گرفتارشده، در احشایت چنان بیماری‌ای عارض خواهد شد که احشایت از آن مرض روزبه‌روز بیرون خواهد آمد.
\v 16 پس خداوند دل فلسطینیان و عَرَبانی را که مجاور حَبَشیان بودند، به ضد یهُورام برانگیزانید.
\v 17 و بر یهودا هجوم آورده، در آن ثَلْمه انداختند و تمامی اموالی که در خانۀ پادشاه پیدا شد و پسران و زنان او را نیز به اسیری بردند. و برای او پسری سوای پسر کوچکترش یهُواَخاز باقی نماند.
\v 18 و بعد از اینهمه خداوند احشایش را به مرض علاجْناپذیر مبتلا ساخت.
\v 19 و به مرور ایّام بعد از پایان مدّت دو سال، احشایش از شدت مرض بیرون آمد و با دردهای سخت مرد، و قومش برای وی (عطریّات) نسوزانیدند، چنانکه برای پدرش می‌سوزانیدند.
\v 20 و او سی و دو ساله بود که پادشاه شد و هشت سال در اورشلیم سلطنت نمود، و بدون آنکه بر او رقّتی شود رفت، و او را در شهر داوود، امّا نه در مقبرۀ پادشاهان، دفن کردند.