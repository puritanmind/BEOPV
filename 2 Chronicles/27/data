\c 27
\p
\v 1 و یوتام بیست و پنج ساله بود که پادشاه شد و شانزده سال در اورشلیم سلطنت نمود و اسم مادرش یرُوْشَه دختر صادوق بود.
\v 2 و آنچه در نظر خداوند پسند بود، موافق هرآنچه پدرش عُزّیا کرده بود، به عمل آورد، امّا به معبد خداوند داخل نشد امّا قوم هنوز فساد می‌کردند.
\v 3 و او دروازۀ اعلای خانۀ خداوند را بنا نمود و بر حصار عُوفَل عمارت بسیار ساخت.
\v 4 و شهرها در کوهستان یهودا بنا نمود و قلعه‌ها و برجها در جنگلها ساخت.
\v 5 و با پادشاه بنی‌عَمُّون جنگ نموده، بر ایشان غالب آمد. پس بنی‌عَمُّون در آن سال، صد وزنۀ نقره و ده هزار کُّر گندم و ده هزار کّر جو به او دادند؛ و بنی‌عَمُّون در سال دوم و سوم به همان مقدار به او دادند.
\v 6 پس یوتام زورآور گردید زیرا رفتار خود را به حضور یهُوَه خدای خویش راست ساخت.
\v 7 و بقیۀ وقایع یوتام و همۀ جنگهایش و رفتارش، اینک در تواریخ پادشاهان اسرائیل و یهودا مکتوب است.
\v 8 و او بیست و پنج ساله بود که پادشاه شد و شانزده سال در اورشلیم سلطنت کرد.
\v 9 پس یوتام با پدران خود خوابید و او را در شهر داوود دفن‌کردند، و پسرش آحاز در جایش سلطنت نمود.