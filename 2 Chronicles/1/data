\c 1
\p
\v 1 و سلیمان پسر داوود در سلطنت خود قوی شد و یهُوَه خدایش با وی می‌بود و او را عظمت بسیار بخشید.
\v 2 و سلیمان تمامی اسرائیل و سرداران هزاره و صده و داوران و هر رئیسی را که در تمامی اسرائیل بود، از رؤسای خاندانهای آبا خواند،
\v 3 و سلیمان با تمامی جماعت به مکان بلندی که در جبعون بود رفتند، زیرا خیمۀ اجتماع خدا که موسی بندۀ خداوند آن را در بیابان ساخته بود، در آنجا بود.
\v 4 امّا داوود تابوت خدا را از قریه یعاریم به جایی که داوود برایش مهیّا کرده بود، بالا آورد و خیمه‌ای برایش در اورشلیم برپا نمود.
\v 5 و مذبح برنجینی که بصلئیل بن‌اوری پسر حور ساخته بود، در آنجا پیش مسکن خداوند ماند و سلیمان و جماعت نزد آن مسألت نمودند.
\v 6 پس سلیمان به آنجا نزد مذبح برنجینی که در خیمۀ اجتماع بود، به حضور خداوند برآمده، هزار قربانی سوختنی بر آن گذرانید.
\v 7 در همان شب خدا به سلیمان ظاهر شد و او را گفت: آنچه را که به تو بدهم طلب نما.
\v 8 سلیمان به خدا گفت: تو به پدرم داوود احسان عظیم نمودی و مرا به جای او پادشاه ساختی.
\v 9 حال ای یهُوَه خدا به وعدۀ خود که به پدرم داوود دادی وفا نما زیرا که تو مرا بر قومی که مثل غبارزمین زیادند پادشاه ساختی.
\v 10 الآن حکمت و معرفت را به من عطا فرما تا به حضور این قوم خروج و دخول نمایم زیرا کیست که این قوم عظیم تو را داوری تواند نمود؟
\v 11 خدا به سلیمان گفت: چونکه این در خاطر تو بود و دولت و توانگری و حشمت و جان دشمنانت را نطلبیدی و نیز طول ایّام را نخواستی، بلکه به جهت خود حکمت و معرفت را درخواست کردی تا بر قوم من که تو را بر سلطنت ایشان نصب نموده‌ام داوری نمایی،
\v 12 پس حکمت و معرفت به تو بخشیده شد و دولت و توانگری و حشمت را نیز به تو خواهم داد که پادشاهانی که قبل از تو بودند مثل آن را نداشتند و بعد از تو نیز مثل آن را نخواهند داشت.
\v 13 پس سلیمان از مکان بلندی که در جبعون بود، از حضور خیمه اجتماع به اورشلیم بازگشت کرد و بر اسرائیل سلطنت نمود.
\v 14 و سلیمان ارابه‌ها و سواران جمع کرده، هزار و چهارصد ارابه و دوازده هزار سوار داشت، و آنها را در شهرهای ارابه‌ها و نزد پادشاه در اورشلیم گذاشت.
\v 15 و پادشاه نقره و طلا را در اورشلیم مثل سنگها و چوب سرو آزاد را مثل چوب چنار که در همواری است فراوان ساخت.
\v 16 و اسبهای سلیمان از مصر آورده می‌شد، وتاجران پادشاه دسته‌های آنها را می‌خریدند هر دسته را به قیمت معین.
\v 17 و یک ارابه را به قیمت ششصد مثقال نقره از مصر بیرون می‌آوردند و می‌رسانیدند و یک اسب را به قیمت صد و پنجاه؛ و همچنین برای همهٔ پادشاهان حتّیان و پادشاهان ارام به توسط آنها بیرون می‌آوردند.