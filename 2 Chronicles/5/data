\c 5
\p
\v 1 پس تمامی کاری که سلیمان به جهت خانۀ خداوند کرد تمام شد، و سلیمان موقوفات پدرش داوود را داخل ساخت، و نقره و طلا و سایر آلات آنها را در خزاین خانۀ خدا گذاشت.
\v 2 آنگاه سلیمان مشایخ اسرائیل و همهٔ رؤسای قبیله‌ها و سروران آبای بنی‌اسرائیل را در اورشلیم جمع کرد تا تابوت عهد خداوند را از شهر داوود که صهیون باشد، برآورند.
\v 3 و همهٔ مردان اسرائیل در عید ماه هفتم نزد پادشاه جمع شدند.
\v 4 پس همهٔ مشایخ اسرائیل آمدند و لاویان تابوت را برداشتند.
\v 5 و تابوت و خیمۀ اجتماع و همۀ آلات مقدّس را که در خیمه بود برآوردند، و لاویانِ کَهَنَه آنها را برداشتند.
\v 6 و سلیمان پادشاه و تمامی جماعت اسرائیل که نزد وی جمع شده بودند پیش تابوت ایستادند، و آنقدر گوسفند و گاو ذبح کردند که به شماره و حساب نمی‌آمد.
\v 7 و کاهنان تابوت عهد خداوند را به مکانش در محراب خانه، یعنی در قدس‌الاقداس زیر بالهای کروبیان درآوردند.
\v 8 و کروبیان بالهای خود را بر مکان تابوت پهن می‌کردند و کروبیان تابوت و عصاهایش را از بالا می‌پوشانیدند.
\v 9 و عصاها اینقدر دراز بود که سرهای عصاها از تابوت پیش محراب دیده‌می‌شد، امّا از بیرون دیده نمی‌شد، و تا امروز در آنجا است.
\v 10 و در تابوت چیزی نبود سوای آن دو لوح که موسی در حوریب در آن گذاشت وقتی که خداوند با بنی‌اسرائیل در حین بیرون آمدن ایشان از مصر عهد بست.
\v 11 و واقع شد که چون کاهنان از قدس بیرون آمدند (زیرا همۀ کاهنانی که حاضر بودند بدون ملاحظه نوبتهای خود خویشتن را تقدیس کردند.
\v 12 و همهٔ لاویانی که مُغَنّی بودند یعنی آساف و هیمان و یدُوتُون و پسران و برادران ایشان به کتان نازک ملبس شده، با سنجها و بربطها و عودها به طرف مشرق مذبح ایستاده بودند، و با ایشان صد و بیست کاهن بودند که شیپور می‌نواختند).
\v 13 پس واقع شد که چون شیپورنوازان و مغنّیان مثل یک نفر به یک صدا در حمد و تسبیح خداوند شنیده شدند، و چون با شیپورها و سنجها و سایر آلات موسیقی به صدای بلند خواندند و خداوند را حمد گفتند که، او نیکو است زیرا که رحمت او تا ابدالآباد است، آنگاه خانه یعنی خانۀ خداوند از ابر پر شد.
\v 14 و کاهنان به سبب ابر نتوانستند برای خدمت بایستند زیرا که جلال یهُوَه خانۀ خدا را پر کرده بود.