\c 13
\p
\v 1 در سال هجدهم سلطنت یرُبْعام، اَبیا بر یهودا پادشاه شد.
\v 2 سه سال در اورشلیم پادشاهی کرد و اسم مادرش میکایا دختر اوریئیل از جبعه بود. و در میان اَبیا و یرُبْعام جنگ بود.
\v 3 و اَبِیا با فوجی از شجاعان جنگ آزموده یعنی چهارصد هزار مرد برگزیده تدارک جنگ دید، و یرُبْعام با هشتصد هزار مرد برگزیده که شجاعان قوی بودند با وی جنگ را صف آرایی نمود.
\v 4 و اَبِیا بر کوه صَمارایم که در کوهستان اِفْرایم است برپا شده، گفت، ای یرُبْعام و تمامی اسرائیل مرا گوش گیرید!
\v 5 آیا شما نمی‌دانید که یهُوَه خدای اسرائیل سلطنت اسرائیل را به داوود و پسرانش با عهد نمکین تا به ابد داده است؟
\v 6 و یرُبْعام پسر نَباط بندۀ سلیمان پسر داوود برخاست و بر سَروَر خود عصیان ورزید.
\v 7 و مردان بیهوده که پسران بلّیعال بودند نزد وی جمع شده، خویشتن را به ضد رَحُبْعام پسر سلیمان تقویت دادند، هنگامی که رَحُبْعام جوان و رقیق القلب بود و با ایشان مقاومت نمی‌توانست نمود.
\v 8 و شما الآن گمان می‌برید که با سلطنت خداوند که در دست پسران داوود است مقابله توانید نمود؟ و شما گروه عظیمی می‌باشید و گوساله‌های طلا که یرُبْعام برای شما به جای خدایان ساخته است با شما می‌باشد.
\v 9 آیا شما کَهَنَه خداوند را از بنی‌هارون و لاویان را نیز اخراج ننمودید و مثل قومهای کشورها برای خود کاهنان نساختید؟ و هرکه بیاید و خویشتن را با گوساله‌ای و هفت قوچ تقدیس نماید، برای آنهایی که خدایان نیستندکاهن می‌شود.
\v 10 و امّا ما یهُوَه خدای ماست و او را ترک نکرده‌ایم و کاهنان از پسران هارون خداوند را خدمت می‌کنند و لاویان در کار خود مشغولند.
\v 11 و هر صبح و هر شام قربانی‌های سوختنی و بخور معطر برای خداوند می‌سوزانند و نانِ تَقْدِمِه بر میز پاک می‌نهند و شمعدان طلا و چراغهایش را هر شب روشن می‌کنند زیرا که ما وصایای یهُوَه خدای خود را نگاه می‌داریم؛ امّا شما او را ترک کرده‌اید.
\v 12 و اینک با ما خدا رئیس است و کاهنان او با شیپورهای بلندآواز هستند تا به ضد شما بنوازند. پس ای بنی‌اسرائیل با یهُوَه خدای پدران خود جنگ مکنید زیرا کامیاب نخواهید شد.
\v 13 امّا یرُبْعام کمین گذاشت که از عقب ایشان بیایند و خود پیش روی یهودا بودند و کمین در عقب ایشان بود.
\v 14 و چون یهودا نگریستند، اینک جنگ هم از پیش و هم از عقب ایشان بود. پس نزد خداوند استغاثه نمودند و کاهنان شیپورها را نواختند.
\v 15 و مردان یهودا بانگ بلند برآوردند، و واقع شد که چون مردان یهودا بانگ برآوردند، خدا یرُبْعام و تمامی اسرائیل را به حضور اَبِیا و یهودا شکست داد.
\v 16 و بنی‌اسرائیل از حضور یهودا فرار کردند و خدا آنها را به دست ایشان تسلیم نمود.
\v 17 و اَبِیا و قوم او آنها را به صدمۀ عظیمی شکست دادند، چنانکه پانصد هزار مرد برگزیده از اسرائیل مقتول افتادند.
\v 18 پس بنی‌اسرائیل در آن وقت ذلیل شدند و بنی‌یهودا چونکه بر یهُوَه خدای پدران خود توکّل نمودند، قوی گردیدند.
\v 19 و اَبِیا یرُبْعام را تعاقب نموده، شهرهای بیت‌ئیل را با دهاتش و یشانَه را با دهاتش و اَفْرون را با دهاتش از او گرفت.
\v 20 و یرُبْعام در ایّام اَبِیا دیگر قوّت بهم نرسانید وخداوند او را زد که مرد.
\v 21 و اَبِیا قوی می‌شد و چهارده زن برای خود گرفت و بیست و دو پسر و شانزده دختر به وجود آورد.
\v 22 پس بقیۀ وقایع اَبِیا از رفتار و اعمال او در مِدْرَسِ عِدُّوی نبی مکتوب است.
