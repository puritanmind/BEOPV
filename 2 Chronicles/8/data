\c 8
\p
\v 1 و بعد از پایان بیست سالی که سلیمان خانۀ خداوند و خانۀ خود را بنا می‌کرد،
\v 2 سلیمان شهرهایی را که حورام به سلیمان داده بود تعمیر نمود، و بنی‌اسرائیل را در آنها ساکن گردانید.
\v 3 و سلیمان به حمات صوبَه رفته، آن را تسخیر نمود.
\v 4 و تَدمور را در بیابان و همۀ شهرهای خزانه را که در حمات بنا کرده بود به اتمام رسانید.
\v 5 و بیت حورون بالا و بیت حورون پایین را بنا نمود که شهرهای حصاردار با دیوارها و دروازه‌ها و پشت‌بندها بود.
\v 6 و بعلۀ و همۀ شهرهای خزانه را که سلیمان داشت، و همهٔ شهرهای ارابه‌ها و شهرهای سواران را و هرآنچه را که سلیمان می‌خواست در اورشلیم و لبنان و تمامی زمین مملکت خویش بنا نماید، (بنا نمود).
\v 7 و تمامی کسانی که از حِتّیان و اموریان و فَرِزّیان و حِویان و یبُوسیان باقی مانده، و از بنی‌اسرائیل نبودند،
\v 8 یعنی از پسران ایشان که در زمین بعد از ایشان باقی مانده بودند، و بنی‌اسرائیل ایشان را هلاک نکرده بودند، سلیمان از ایشان تا امروز سُخْره گرفت.
\v 9 امّا از بنی‌اسرائیل سلیمان احدی را برای کار خود به غلامی نگرفت، بلکه ایشان مردان جنگی و سرداران ابطال و سرداران ارابه‌ها و سواران او بودند.
\v 10 و سروران مقدّم سلیمان پادشاه که برقوم حکمرانی می‌کردند، دویست و پنجاه نفر بودند.
\v 11 و سلیمان دختر فرعون را از شهر داوود به خانه‌ای که برایش بنا کرده بود آورد، زیرا گفت: زن من در خانۀ داوود پادشاه اسرائیل ساکن نخواهد شد، چونکه همۀ جایهایی که تابوت خداوند داخل آنها شده‌است، مقدّس می‌باشد.
\v 12 آنگاه سلیمان قربانی‌های سوختنی بر مذبح خداوند که آن را پیش رواق بنا کرده بود، برای خداوند گذرانید.
\v 13 یعنی قربانی‌های سوختنی، قسمت هر روز در روزش برحسب فرمان موسی در روزهای سَبَّت، و غُرّه‌ها و سه مرتبه در هر سال در مواسم یعنی در عید فطیر و عید هفته‌ها و عید خیمه‌ها.
\v 14 و فرقه‌های کاهنان را برحسب امر پدر خود داوود بر سر خدمت ایشان معیّن کرد و لاویان را بر سر شغلهای ایشان تا تسبیح بخوانند و به حضور کاهنان لوازم خدمت هر روز را در روزش بجا آورند و دربانان را برحسب فرقه‌های ایشان بر هر دروازه (قرار داد)، زیرا که داوود مرد خدا چنین امر فرموده بود.
\v 15 و ایشان از حکمی که پادشاه دربارۀ هر امری و دربارۀ خزانه‌ها به کاهنان و لاویان داده بود تجاوز ننمودند.
\v 16 پس تمامی کار سلیمان از روزی که بنیاد خانۀ خداوند نهاده شد تا روزی که تمام گشت،نیکو آراسته شد، و خانۀ خداوند به اتمام رسید.
\v 17 آنگاه سلیمان به عَصْیون جابَر و به اِیلُوت که بر کنار دریا در زمین اَدُوم است، رفت.
\v 18 و حُورام کشتیها و نوکرانی را که در دریا مهارت داشتند، به دست خادمان خود برای وی فرستاد و ایشان با بندگان سلیمان به اُوفیر رفتند، و چهارصد و پنجاه وزنۀ طلا از آنجا گرفته، برای سلیمان پادشاه آوردند.