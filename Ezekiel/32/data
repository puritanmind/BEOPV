\c 32
\p
\v 1 و در روز اوّل ماه دوازدهم از سال ‌دوازدهم واقع شد که کلام خداوند بر من نازل شده، گفت،
\v 2 ای پسر انسان برای فرعون پادشاه مصر مرثیه بخوان و او را بگو تو به شیر ژیان امّت‌ها مشابه بودی، امّا مانند اژدها در دریا هستی و آب را از بینی خود می‌جهانی و آبها را به پاهای خود حرکت داده، نهرهای آنها را گل‌آلود می‌سازی.
\v 3 خداوند یهوه چنین می‌گوید، دام خود را به واسطهٔ گروهی ازقوم‌های عظیم بر تو خواهم گسترانید و ایشان تو را در دام من بر خواهند کشید.
\v 4 و تو را بر زمین ترک نموده، بر روی صحرا خواهم انداخت و همه مرغان هوا را بر تو فرود آورده، همهٔ حیوانات زمین را از تو سیر خواهم ساخت.
\v 5 و گوشت تو را بر کوه‌ها نهاده، درهّها را از لاش تو پر خواهم کرد.
\v 6 و زمینی را که در آن شنا می‌کنی از خون تو تا به کوه‌ها سیراب می‌کنم که وادیها از تو پر خواهد شد.
\v 7 و هنگامی که تو را منطفی گردانم، آسمان را خواهم پوشانید و ستارگانش را تاریک کرده،آفتاب را به ابرها مستور خواهم ساخت و ماه روشنایی خود را نخواهد داد.
\v 8 و خداوند یهوه می‌فرماید، که تمامی نیرهای درخشنده آسمان را برای تو سیاه کرده، تاریکی بر زمینت خواهم آورد.
\v 9 و چون هلاکت تو را در میان امّت‌ها بر زمینهایی که ندانسته‌ای آورده باشم، آنگاه دلهای قوم‌های عظیم را غمگین خواهم ساخت.
\v 10 و قوم‌های عظیم را بر تو متحیّر خواهم ساخت. و چون شمشیر خود را پیش روی ایشان جلوه دهم، پادشاهان ایشان به شدّت دهشتناک خواهند شد. و در روز انهدام تو هر یک از ایشان برای جان خود هر لحظه‌ای خواهند لرزید.
\v 11 زیرا خداوند یهوه چنین می‌گوید، شمشیر پادشاه بابل بر تو خواهد آمد.
\v 12 و به شمشیرهای جبّاران که همهٔ ایشان از ستمکیشان امّت‌ها می‌باشند، جمعّیت تو را به زیر خواهم انداخت. و ایشان غرور مصر را نابود ساخته، تمامی جمعیّتش هلاک خواهند شد.
\v 13 و تمامی بهایم او را از کنارهای آبهای عظیم هلاک خواهم‌ساخت. و پای انسان دیگر آنها را گل‌آلود نخواهد ساخت. و سُم بهایم آنها را گل‌آلود نخواهد ساخت.
\v 14 آنگاه خداوند یهوه می‌گوید، آبهای آنها را ساکت گردانیده، نهرهای آنها را مانند روغن جاری خواهم ساخت.
\v 15 و چون زمین مصر را ویران کنم و آن زمین از هرچه در آن باشد خالی شود و چون همهٔ ساکنانش را هلاک کنم، آنگاه خواهند دانست که من یهوه هستم.
\v 16 و خداوند یهوه می‌گوید، مرثیه‌ای که ایشان خواهند خواند همین است. دختران امّت‌ها این مرثیه را خواهند خواند. برای مصر و تمامی جمعیّتش این مرثیه را خواهند خواند.
\v 17 و در روز پانزدهم ماه از سال دوازدهم واقع شد که کلام خداوند بر من نازل شده، گفت،
\v 18 ای پسر انسان برای جمعّیت مصر وِلوِلَه نما و هم او را و هم دختران امّت‌های عظیم را با آنانی که به هاویه فرود می‌روند، به اسفلهای زمین فرود آور.
\v 19 از چه کس زیباتر هستی؟ فرود بیا و با ختنه‌ناشدگان بخواب.
\v 20 ایشان در میان مقتولان شمشیر خواهند افتاد. (مصر) به شمشیر تسلیم شده است. پس او را و تمامی جمعّیتش را بکشید.
\v 21 اقویای جبّاران از میان عالم مردگان او را و انصار او را خطاب خواهند کرد. ایشان نامختون به شمشیر کشته شده، فرود آمده، خواهند خوابید.
\v 22 در آنجا آشور و تمامی جمعیّت او هستند. قبرهای ایشان گرداگرد ایشان است و همهٔ ایشان کشته شده از شمشیر افتاده‌اند.
\v 23 که قبرهای ایشان به اسفلهای هاویه قرار داده شد و جمعیّت ایشان به اطراف قبرهای ایشان‌اند. همهٔ ایشان که در زمین زندگان باعث هیبت بودند، مقتول و از شمشیر افتاده‌اند.
\v 24 در آنجا عیلام و تمامی جمعیّتش هستند. قبرهای ایشان گرداگرد ایشان است و همهٔ ایشان مقتول و از شمشیر افتاده‌اند و به اسفلهای زمین نامختون فرود رفته‌اند، زیرا که در زمین زندگان باعث هیبت بوده‌اند. پس با آنانی که به هاویه فرود می‌روند، متحمّل خجالت خویش خواهند بود.
\v 25 بستری برای او و تمامی جمعیّتش در میان مقتولان قرار داده‌اند. قبرهای ایشان گرداگرد ایشان است و همهٔ ایشان نامختون و مقتول شمشیرند. زیرا که در زمین زندگان باعث هیبت بودند. پس با آنانی که به هاویه فرود می‌روند، متحمّل خجالت خویش خواهند بود. در میان کشتگان قرار داده شد.
\v 26 در آنجا ماشک و توبال و تمامی جمعیّت آنها هستند. قبرهای ایشان گرداگرد ایشان است و همهٔ ایشان نامختون و مقتول شمشیرند. زیرا که در زمین زندگان باعث هیبت بودند.
\v 27 پس ایشان با جبّاران و ختنه‌ناشدگانی که افتاده‌اند که با اسلحه جنگ خویش به هاویه فرود رفته‌اند، نخواهند خوابید. و ایشان شمشیرهای خود را زیر سرهای خود نهادند. و گناه ایشان بر استخوانهای ایشان خواهد بود. زیرا که در زمین زندگان باعث هیبت جبّاران بودند.
\v 28 و امّا تو در میان ختنه‌ناشدگان شکسته شده، با مقتولان شمشیر خواهی خوابید.
\v 29 در آنجا اَدوم و پادشاهانش و همهٔ سرورانش هستند که در جبروت خود با مقتولان شمشیر قرار داده شدند. و ایشان با ختنه‌ناشدگان و آنانی که به هاویه فرود می‌روند خواهند خوابید.
\v 30 در آنجا همهٔ رؤسای شمال و همه صیدونیان هستند که با مقتولان فرود رفتند. از هیبتی که به جبروت خویش باعث آن بودند، خجل خواهند شد. پس‌با مقتولان شمشیرْ نامختون خواهند خوابید و با آنانی که به هاویه فرود می‌روند، متحمّل خجالت خود خواهند شد.
\v 31 و خداوند یهوه می‌گوید که فرعون چون این را بیند دربارهٔ تمامی جمعیّت خود خویشتن را تسلّی خواهد داد و فرعون و تمامی لشکر او به شمشیر کشته خواهند شد.
\v 32 زیرا خداوند یهوه می‌گوید، من او را در زمین زندگان باعث هیبت گردانیدم. پس فرعون و تمامی جمعیّت او را با مقتولان شمشیر در میان ختنه‌ناشدگان خواهند خوابانید.