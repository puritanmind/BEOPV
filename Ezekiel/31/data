\c 31
\p
\v 1 و در روز اوّل ماه سوّم از سال یازدهم،کلام خداوند بر من نازل شده، گفت،
\v 2 ای پسر انسان به فرعون پادشاه مصر و به جمعیّت او بگو، کیست که در بزرگی‌ات به او شباهت داری؟
\v 3 اینک آشور سرو آزاد لبنان با شاخه‌های جمیل و برگهای سایه‌گستر و قّد بلند می‌بود و سر او به ابرها می‌بود.
\v 4 آبها او را نمو داد. و لجّه او را بلند ساخت که نهرهای آنها بهر طرف بوستان آن جاری می‌شد و جویهای خویش را بطرف همه درختان صحرا روان می‌ساخت.
\v 5 از این جهت قدّ او از همهٔ درختان صحرا بلندتر شده، شاخه‌هایش زیاده گردید و اغصان خود را نمو داده، آنها از زیادی آبها بلند شد.
\v 6 و همه مرغان هوا در شاخه‌هایش آشیانه ساختند. و تمامی حیوانات صحرا زیر اغصانش بچه آوردند. و همهٔ امّت‌های عظیم در سایه‌اش سکنی گرفتند.
\v 7 پس در بزرگی خود و در درازی شاخه‌های خویش خوشنما شد چونکه ریشه‌اش نزد آبهای بسیار بود.
\v 8 سروهای آزاد باغ خدا آن را نتوانست پنهان کرد. و صنوبرها به شاخه‌هایش مشابهت نداشت. و چنارها مثل اغصانش نبود بلکه هیچ درخت در باغ خدا به زیبایی او مشابه نبود.
\v 9 من او را به زیادی شاخه‌هایش به حدّی زیبایی دادم که همه درختان عدن که در باغ خدا بود بر او حسد بردند.
\v 10 بنابراین خداوند یهوه چنین می‌فرماید، چونکه قدّ تو بلند شده است، و او سر خود را در میان ابرها برافراشته و دلش از بلندیش مغرور گردیده است،
\v 11 از این جهت من او را به دست قوّی‌ترین (پادشاه) امّت‌ها تسلیم خواهم نمود و او آنچه را که می‌باید به وی خواهد کرد. و من او را به سبب شرارتش بیرون خواهم انداخت.
\v 12 و غریبان یعنی ستمکیشان امّت‌ها او را منقطع ساخته، ترک خواهند نمود. و شاخه‌هایش بر کوه‌ها و در همهٔ دره‌ها خواهد افتاد و اغصان او نزد همه وادیهای زمین شکسته خواهد شد. و همهٔ قوم‌های زمین از زیر سایه او فرود آمده، او را ترک خواهند نمود.
\v 13 و همه مرغان هوا بر تنه افتاده او آشیانه گرفته، تمامی حیوانات صحرا بر شاخه‌هایش ساکن خواهند شد.
\v 14 تا آنکه هیچکدام از درختانی که نزد آبها می‌باشند قدّ خود را بلند نکنند و سرهای خود را در میان ابرها برنیفرازند. و زورآوران آنها از همگانی که سیراب می‌باشند، در بلندی خود نایستند. زیرا که همهٔ آنها در اسفلهای زمین در میان پسران انسانی که به هاویه فرود می‌روند به مرگ تسلیم شده‌اند.
\v 15 و خداوند یهوه چنین می‌گوید، در روزی که او به قبر فرود می‌رود، من ماتمی برپا می‌نمایم و لجّه را برای وی پوشانیده، نهرهایش را باز خواهم داشت. و آبهای عظیم باز داشته خواهد شد و لبنان را برای وی سوگوار خواهم کرد. و همهٔ درختان صحرا برایش ماتم خواهند گرفت.
\v 16 و چون او را با آنانی که به هاویه فرود می‌روند به قبر فرود آورم، آنگاه امّت‌ها را از صدای انهدامش متزلزل خواهم ساخت. و همهٔ درختان عدن یعنی برگزیده و نیکوترین لبنان از همگانی که سیراب می‌شوند، در اسفلهای زمین تسلّی خواهند یافت.
\v 17 و ایشان نیز با مقتولان شمشیر و انصارش که در میان امّت‌ها زیر سایه او ساکن می‌بودند، همراه وی به عالم مردگان فرود خواهند رفت.
\v 18 به کدام یک از درختان عدن در جلال و عظمت چنین شباهت داشتی؟ امّا با درختان عدن به اسفلهای زمین تو را فرود خواهند آورد و در میان نامختونان با مقتولان شمشیر خواهی خوابید. خداوند یهوه می‌گوید که فرعون و تمامی جماعتش این است.
