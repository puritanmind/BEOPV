\c 42
\p
\v 1 و مرا به صحن بیرونی از راه سمت ‌شمالی بیرون برد و مرا به اتاقی که مقابل مکان مُنفَصل و روبروی بنیان بطرف ‌شمال بود آورد.
\v 2 جلو طول صد ذراعی در شمالی بود و عرضش پنجاه ذراع بود.
\v 3 مقابل بیست ذراع که از آن صحن اندرونی بود و مقابل سنگفرشی که از صحن بیرونی بود دهلیزی روبروی دهلیزی در سه طبقه بود.
\v 4 و پیش روی اتاق‌ها بطرف اندرون خَرَندی به عرض ده ذراع بود و راهی یک ذراع و درهای آنها بطرف شمال بود.
\v 5 و اتاق‌های فوقانی کوتاه بود زیرا که دهلیزها از آنها می‌گرفتند بیشتر از آنچه آنها از اتاق‌های تحتانی و وسطی بنیان می‌گرفتند.
\v 6 چونکه سه طبقه بود و ستونها مثل ستونهای صحن‌ها نداشت و از این سبب، طبقه فوقانی از طبقات تحتانی و وسطی از زمین تنگتر می‌شد.
\v 7 و طول دیواری که بطرف بیرون مقابل اتاق‌ها بسوی صحن بیرونی روبروی اتاق‌ها بود پنجاه ذراع بود.
\v 8 زیرا طول اتاق‌هایی که در صحن بیرونی بود پنجاه ذراع بود و اینک جلو معبد صد ذراع بود.
\v 9 و زیر این اتاق‌ها از طرف شرقی مدخلی بود که از آن به آنها از صحن بیرونی داخل می‌شدند.
\v 10 و در حجم دیوار صحن که بطرف مشرق بود پیش روی مکان منفصل و مقابل بنیان اتاق‌ها بود.
\v 11 و راه مقابل آنها مثل نمایش راه اتاق‌های سمت شمال بود، عرض آنها مطابق طول آنها بود و تمامی مَخْرَج‌های اینها مثل رسم آنها و درهای آنها.
\v 12 و مثل درهای اتاق‌های سمت جنوب دری بر سر راه بود یعنی بر راهی که راست پیش روی دیوار مشرقی بود جایی که به آنها داخل می‌شدند.
\v 13 و مرا گفت، اتاق‌های شمالی و اتاق‌های جنوبی که پیش روی مکان منفصل‌است، اتاق‌های مقدّس می‌باشد که کاهنانی که به خداوند نزدیک می‌آیند قدسِ اقداس را در آنها می‌خورند و قدسِ اقداس و هدایای آردی و قربانی‌های گناه و قربانی‌های جرم را در آنها می‌گذارند زیرا که این مکانْ مقدّس است.
\v 14 و چون کاهنان داخل آنها می‌شوند دیگر از قدس به صحن بیرونی بیرون نمی‌آیند بلکه لباسهای خود را که در آنها خدمت می‌کنند در آنها می‌گذارند زیرا که آنها مقدّس می‌باشد و لباس دیگر پوشیده، به آنچه به قوم تعلّق دارد نزدیک می‌آیند.
\v 15 و چون پیمایشهای خانه اندرونی را به اتمام رسانید، مرا بسوی دروازه‌ای که رویش به سمت مشرق بود بیرون آورد و آن را از هر طرف پیمود.
\v 16 جانب شرقی آن را به نی پیمایش، پانصد نی پیمود یعنی به نی پیمایش آن را از هر طرف (پیمود).
\v 17 و جانب شمالی را به نی پیمایش از هر طرف پانصد نی پیمود.
\v 18 و جانب جنوبی را به نی پیمایش، پانصد نی پیمود.
\v 19 پس به سوی جانب غربی برگشته، آن را به نی پیمایش پانصد نی پیمود.
\v 20 هر چهار جانب آن را پیمود و آن را دیواری بود که طولش پانصد و عرضش پانصد (نی) بود تا در میان مقدّس و غیرمقدّس فرق گذارد.