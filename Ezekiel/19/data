\c 19
\p
\v 1 پس تو این مرثیه را برای سروران‌اسرائیل بخوان‌
\v 2 و بگو، مادر تو چه بود. او در میان شیران شیر ماده می‌خوابید و بچه‌های خود را در میان شیران ژیان می‌پرورد.
\v 3 و یکی از بچه‌های خود را تربیت نمود که شیر ژیان گردید و به دریدن شکار آموخته شد و مردمان را خورد.
\v 4 و چون امّت‌ها خبر او را شنیدند، در حفره ایشان گرفتار گردید و او را در غُلها به زمین مصر بردند.
\v 5 و چون مادرش دید که بعد از انتظار کشیدن امیدش بریده شد، پس از بچه‌هایش دیگری را گرفته، او را شیری ژیان ساخت.
\v 6 و او در میان شیران گردش کرده، شیر ژیان گردید و به دریدن شکار آموخته شده، مردمان را خورد.
\v 7 و قصرهای ایشان را ویران و شهرهای ایشان را خراب نمود و زمین و هرچه در آن بود از صدای غرّش او تهی گردید.
\v 8 و امّت‌ها از کشورها از هر طرف بر او هجوم آورده، دام خود را بر او گسترانیدند که به حفره ایشان گرفتار شد.
\v 9 و او را در غُلْها کشیده، در قفس گذاشتند و نزد پادشاه بابل بردند واو را در قلعه‌ای نهادند تا صدای او دیگر بر کوه‌های اسرائیل شنیده نشود.
\v 10 مادر تو مثل درخت مَوْ مانند خودت نزد آبها غَرْس شده، به سبب آبهای بسیار میوه آوردوشاخه بسیار داشت.
\v 11 و شاخه‌های قوّی برای عصاهای حکمرانان داشت. و قدّ آن در میان شاخه‌های پر برگ به حدّی بلند شد که از زیادی اغصانش ارتفاعش نمایان گردید.
\v 12 امّا به غضب کنده و به زمین انداخته شد. و باد شرقی میوه‌اش را خشک ساخت و شاخه‌های قویاش شکسته و خشک گردیده، آتش آنها را سوزانید.
\v 13 و الآن در بیابان در زمین خشک و تشنه مغروس است.
\v 14 و آتش از عصاهای شاخه‌هایش بیرون آمده، میوه‌اش را سوزانید. به نوعی که یک شاخه قوّی برای عصای حکم نمانده است. این مرثیه است و مرثیه خواهد بود.
