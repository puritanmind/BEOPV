\c 3
\p
\v 1 و گفتم، ای رؤسای یعقوب و ای داوران خاندان اسرائیل بشنوید! آیا بر شما نیست که عدالت را بدانید؟
\v 2 آنانی که از نیکویی نفرت دارند و بر بدی مایل می‌باشند و پوست را از تن مردم و گوشت را از استخوانهای ایشان می‌کَنَنْد،
\v 3 و کسانی که گوشت قوم مرا می‌خورند و پوست ایشان را از تن ایشان می‌کنند و استخوانهای ایشان را خُرد کرده، آنها را گویا در دیگ و مثل گوشت در پاتیل می‌ریزند،
\v 4 آنگاه نزد خداوند استغاثه خواهند نمود و ایشان را اجابت نخواهد نمود، بلکه روی خود را در آنزمان از ایشان خواهد پوشانید چونکه مرتکب اعمال زشت شده‌اند.
\v 5 خداوند دربارهٔ انبیایی که قوم مرا گمراه می‌کنند و به دندانهای خود می‌گزند و سلامتی را ندا می‌کنند، و اگر کسی چیزی به دهان ایشان نگذارد با او تدارک جنگ می‌بینند، چنین می‌گوید،
\v 6 از این جهت برای شما شب خواهد بود که رؤیا نبینید و تاریکی برای شما خواهد بودکه فالگیری ننمایید. آفتاب بر انبیاء غروب خواهد کرد و روز بر ایشان تاریک خواهد شد.
\v 7 و راییان خجل و فالگیران رسوا شده، همهٔ ایشان لبهای خود را خواهند پوشانید چونکه از جانب خدا جواب نخواهد بود.
\v 8 امّا من از قوّت روح خداوند و از عدالت و توانایی مملّو شده‌ام تا یعقوب را از عصیان او و اسرائیل را از گناهش خبر دهم.
\v 9 ای رؤسای خاندان یعقوب و ای داوران خاندان اسرائیل این را بشنوید! شما که از عدالت نفرت دارید و تمامی راستی را منحرف می‌سازید،
\v 10 و صهیون را به خون و اورشلیم را به ظلم بنا می‌نمایید،
\v 11 رؤسای ایشان برای رشوه داوری می‌نمایند و کاهنان ایشان برای اجرت تعلیم می‌دهند و انبیای ایشان برای نقره فال می‌گیرند و بر خداوند توکّل نموده، می‌گویند، آیا خداوند در میان ما نیست؟ پس بلا به ما نخواهد رسید.
\v 12 بنابراین صَهْیون به سبب شما مثل مزرعه شیار خواهد شد و اورشلیم به توده‌های سنگ و کوه خانه به بلندیهای جنگل مبدّل خواهد گردید.
