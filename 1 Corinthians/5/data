\c 5
\p
\v 1 خبر عام رسیده [که] در میان شما زنا پیدا شده است، و چنان زنایی که در میان امّت‌ها هم نام برده نمی‌شود؛ که شخصی زن پدر خود را داشته باشد.
\v 2 و شما فخر می‌کنید، بلکه ماتم هم ندارید، چنانکه باید تا آن کسی که این عمل را کرد از میان شما بیرون شود.
\v 3 زیرا که من هرچند در جسم غایبم، امّا در روح حاضرم؛ و الآن چون حاضر، حکم کردم در حقّ کسی که این را چنین کرده است.
\v 4 به نام خداوند ما عیسی مسیح، هنگامی که شما با روح من با قدرت خداوند ما عیسی مسیح جمع شوید،
\v 5 که چنین شخص به شیطان سپرده شود برای نابودی جسم تا روح در روز خداوندْ عیسی نجات یابد.
\v 6 فخر شما نیکو نیست. آیا آگاه نیستید که اندک خمیرمایه، تمام خمیر را مخمر می‌سازد؟
\v 7 پس خود را از خمیرمایهٔ کهنه پاک سازید تا فطیر تازه باشید، چنانکه بی‌خمیرمایه هستید زیرا که فِصَح ما مسیح در راه ما ذبح شده است.
\v 8 پس عید را نگاه داریم نه به خمیرمایهٔ کهنه و نه به خمیرمایه بدی و شرارت، بلکه به فطیر ساده‌دلی و راستی.
\v 9 در آن رساله به شما نوشتم که با زناکاران معاشرت نکنید.
\v 10 امّا نه مطلقاً با زناکاران این جهان یا طمعکاران و یا ستمکاران یا بت‌پرستان، که در این صورت می‌باید از دنیا بیرون شوید.
\v 11 امّا الآن به شما می‌نویسم که اگر کسی که برادر خوانده می‌شود، زناکار یا طماع یا بت‌پرست یا فحاش یا میگسار یا ستمگر باشد، با چنین شخص معاشرت مکنید، بلکه غذا هم مخورید.
\v 12 زیرا مرا چه‌کار است که بر آنانی که خارج‌اند داوری کنم. آیا شما بر اهل داخل داوری نمی‌کنید؟
\v 13 امّا آنانی را که خارج‌اند خدا داوری خواهد کرد. پس آن شریر را از میان خود برانید.