\c 16
\p
\v 1 امّا دربارهٔ جمع آوری برای مقدّسین، چنانکه به کلیساهای غلاطیه فرمودم، شما نیز همچنین کنید.
\v 2 در روز اوّل هفته، هر یکی از شما به‌حسب نعمتی که یافته باشد، نزد خود ذخیره کرده، کنار بگذارد تا در وقت آمدنِ من زحمت جمع کردن نباشد.
\v 3 و چون برسم، هرکسی را که با نامه‌های خود تأیید کنید، آنان را خواهم فرستاد تا احسان شما را به اورشلیم ببرند.
\v 4 و اگر مصلحت باشد که من نیز بروم، همراه من خواهند آمد.
\v 5 و چون از مقدونیه عبور کنم، به نزد شما خواهم آمد، زیرا که از مقدونیه عبور می‌کنم،
\v 6 و احتمال دارد که نزد شما بمانم بلکه زمستان را نیز به‌سر برم تا هرجایی که بروم، شما مرا همراهی کنید.
\v 7 زیرا که الآن نمی‌خواهم در بین راه شما را ملاقات کنم، چونکه امیدوارم مدّتی با شما توقّف نمایم، اگر خداوند اجازه دهد.
\v 8 امّا من تا پنطیکاست در اِفِسُس خواهم ماند،
\v 9 زیرا که دری بزرگ و کارساز برای من باز شد و مخالفین، بسیارند.
\v 10 امّا اگر تیموتاؤس آید، آگاه باشید که نزد شما بیترس باشد، زیرا که در کار خداوند مشغول است چنانکه من نیز هستم.
\v 11 لهذا هیچ‌کس او را حقیر نشمارد، بلکه او را به سلامتی راهی کنید تا نزد من آید زیرا که او را با برادران انتظار می‌کشم.
\v 12 امّا دربارهٔ آپولُس برادر، از او بسیار درخواست نمودم که با برادران به نزد شما بیاید، امّا هرگز رضایت نداد که اکنون بیاید ولی چون فرصت یابد خواهد آمد.
\v 13 بیدار شوید، در ایمان استوار باشید و مردان باشید و زورآور شوید.
\v 14 همهٔ کارهای شما با محبّت باشد.
\v 15 و ای برادران به شما التماس دارم (شما خانواده استیفان را می‌شناسید که نوبر اخائیه هستند و خویشتن را به خدمت مقدّسین سپرده‌اند)،
\v 16 تا شما نیز چنین اشخاص را اطاعت کنید و هرکس را که در کار و زحمت شریک باشد.
\v 17 و از آمدن استیفان و فرتوناتس و اخائیکوس مرا شادی رخ نمود زیرا که آنچه از جانب شما ناتمام بود، ایشان تمام کردند،
\v 18 چونکه روح من و شما را تازه کردند. پس چنین اشخاص را بشناسید.
\v 19 کلیساهای آسیا به شما سلام می‌رسانند و اکیلا و پَرِسْکّلا با کلیسایی که در خانه ایشانند، به شما سلام بسیار در خداوند می‌رسانند.
\v 20 همه برادران شما را سلام می‌رسانند. یکدیگر را به بوسه مقدّسانه سلام رسانید.
\v 21 من پولُس از دست خود سلام می‌رسانم.
\v 22 اگر کسی عیسی مسیح خداوند را دوست ندارد، اناتیما باد. ماران اتا.
\v 23 فیض عیسی مسیح خداوند با شما باد.
\v 24 محبّت من با همهٔ شما در مسیح عیسی باد، آمین.