\c 14
\p
\v 1 در پی محبّت بکوشید و عطایای روحانی را به اشتیاق بطلبید، خصوصاً اینکه نبوّت کنید.
\v 2 زیرا کسی که به زبانی سخن می‌گوید، نه به مردم بلکه به خدا می‌گوید، زیرا هیچ‌کس [او را] نمی‌فهمد امّا در روح به اسرار تکلّم می‌نماید.
\v 3 امّا آنکه نبوّت می‌کند، با مردم برای بنا و نصیحت و تسلّی سخن می‌گوید.
\v 4 هرکه به زبانی می‌گوید، خود را بنا می‌کند، امّا آنکه نبوّت می‌نماید، کلیسا را بنا می‌کند.
\v 5 و خواهش دارم که همهٔ شما به زبانها تکلّم کنید، امّا بیشتر اینکه نبوّت نمایید زیرا کسی که نبوّت می‌کند بهتر است از کسی که به زبانها حرف می‌زند، مگر آنکه ترجمه کند تا کلیسا بنا شود.
\v 6 امّا اکنون ای برادران، اگر نزد شما آیم و به زبانها سخن رانم، شما را چه سود می‌بخشم؟ مگر آنکه شما را به مکاشفه یا به معرفت یا به نبوّت یا به تعلیم سخن گویم.
\v 7 و همچنین چیزهای بیجان که صدا می‌دهند چون نی یا چنگ اگر در صداها فرق نکند، چگونه صدای نی یا چنگ فهمیده می‌شود؟
\v 8 زیر اگر شیپور نیز صدای نامعلوم دهد، چه کسی خود را مهیّای جنگ می‌سازد؟
\v 9 همچنین شما نیز اگر به زبان، سخن مفهوم نگویید، چگونه معلوم می‌شود آن چیزی که گفته شد؟ زیرا که به هوا سخن خواهید گفت.
\v 10 زیرا با اینکه انواع زیادی زبانها در دنیا می‌باشد، ولی یکی بی‌معنی نیست.
\v 11 پس هرگاه معنی زبان را نمی‌دانم، نزد متکلّم بیگانه می‌باشم و آنکه سخن گوید نزد من بیگانه می‌باشد.
\v 12 همچنن شما نیز چونکه غیور عطایای روحانی هستید، بکوشید بر اینکه برای بنای کلیسا پیشرفت کنید.
\v 13 بنابراین کسی که به زبانی سخن می‌گوید، دعا بکند تا ترجمه نماید.
\v 14 زیرا اگر به زبانی دعا کنم، روح من دعا می‌کند امّا عقل من برخوردار نمی‌شود.
\v 15 پس مقصود چیست؟ به روح دعا خواهم کرد و به عقل نیز دعا خواهم نمود؛ به روح سرود خواهم خواند و به عقل نیز خواهم خواند.
\v 16 زیرا اگر در روح تبرک می‌خوانی، چگونه آن کسی که در جایگاه ناآزموده است، به شکر تو آمین گوید و حال آنکه نمی‌فهمد چه می‌گویی؟
\v 17 زیرا تو البتّه خوب شکر می‌کنی، امّا آن دیگری بنا نمی‌شود.
\v 18 خدا را شکر می‌کنم که زیادتر از همهٔ شما به زبانها حرف می‌زنم.
\v 19 امّا در کلیسا بیشتر می‌پسندم که پنج کلمه به عقل خود گویم تا دیگران را نیز تعلیم دهم تا آنکه هزاران کلمه به زبان بگویم.
\v 20 ای برادران، در فهم اطفال مباشید بلکه در بدخویی اطفال باشید و در فهم رشید.
\v 21 در تورات مکتوب است که، خداوند می‌گوید به زبانهای بیگانه و لبهای غیر به این قوم سخن خواهم گفت و با این همه مرا نخواهند شنید.
\v 22 پس زبانها نشانی است نه برای ایمان‌داران بلکه برای بی‌ایمانان؛ امّا نبوّت برای بی‌ایمان نیست بلکه برای ایمانداران است.
\v 23 پس اگر تمام کلیسا در جایی جمع شوند و همه به زبانها حرف زنند و [افراد] ناآزموده یا بی‌ایمانان داخل شوند، آیا نمی‌گویند که دیوانه‌اید؟
\v 24 ولی اگر همه نبوّت کنند و کسی از بی‌ایمانان یا ناآزموده وارد شود، از همه مجاب خواهد شد و از همه قضاوت می‌گردد،
\v 25 و بدین گونه پنهانی‌های قلب او ظاهر می‌شود و همچنین به روی درافتاده، خدا را عبادت خواهد کرد و ندا خواهد داد که براستی خدا در میان شما است.
\v 26 پس ای برادران مقصود این است که وقتیکه جمع شوید، هریکی از شما سرودی دارد، تعلیمی دارد، زبانی دارد، مکاشفه‌ای دارد، ترجمه‌ای دارد، باید همه برای بنا بشود.
\v 27 اگر کسی به زبانی سخن گوید، دو یا حداکثر سه نفر باشند، به ترتیب و کسی ترجمه کند.
\v 28 امّا اگر مترجمی نباشد، در کلیسا خاموش باشد و با خود و با خدا سخن گوید.
\v 29 و از انبیا دو یا سه سخن بگویند و دیگران قضاوت کنند.
\v 30 و اگر چیزی به دیگری از اهل مجلس آشکار شود، آن فرد اوّل ساکت بماند.
\v 31 زیرا که همه می‌توانید یک به یک نبوّت کنید تا همه تعلیم یابند و همه نصیحت پذیرند.
\v 32 و ارواح انبیا مطیع انبیا می‌باشند.
\v 33 زیرا که او خدای بی‌نظمی نیست بلکه خدای سلامتی، چنانکه در همه کلیساهای مقدّسان.
\v 34 و زنان شما در کلیساها خاموش باشند زیرا که ایشان را حرف زدن جایز نیست بلکه اطاعت نمودن، چنانکه تورات نیز می‌گوید.
\v 35 امّا اگر می‌خواهند چیزی بیاموزند، در خانه از شوهران خود بپرسند، چون زنان را در کلیسا حرف زدن شرم‌آور است.
\v 36 آیا کلام خدا از شما صادر شد یا به شما به تنهایی رسید؟
\v 37 اگر کسی خود را نبی یا روحانی پندارد، اقرار بکند که آنچه به شما می‌نویسم، احکام خداوند است.
\v 38 امّا اگر کسی جاهل است، در جهالت بماند.
\v 39 پس ای برادران، نبوّت را به اشتیاق بطلبید و از تکلّم نمودن به زبانها منع مکنید.
\v 40 امّا همه چیز به شایستگی و نظم انجام شود.