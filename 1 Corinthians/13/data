\c 13
\p
\v 1 اگر به زبانهای مردم و فرشتگان سخن‌گویم و محبّت نداشته باشم، مثل زنگی پر صدا و سنجی پر هیاهو شده‌ام.
\v 2 و اگر نبوّت داشته باشم و همهٔ اسرار و همه علم را بدانم و ایمان کامل داشته باشم بحدی که کوه‌ها را جابه‌جا کنم و محبّت نداشته باشم، هیچ هستم.
\v 3 و اگر همهٔ اموال خود را برای خوراک [فقرا] دهم و بدن خود را بسپارم تا سوخته شود و محبّت نداشته باشم، هیچ سود نمی‌برم.
\v 4 محبّت بردبار و مهربان است؛ محبّت حسد نمی‌ورزد؛ محبّت کبر و غرور ندارد؛
\v 5 رفتار ناشایسته ندارد و نفع خود را جویا نمی‌شود؛ خشم نمی‌گیرد و بدی را به حساب نمی‌آورَد؛
\v 6 از بی‌عدالتی مسرور نمی‌گردد، ولی با راستی شادی می‌کند؛
\v 7 در همه چیز صبر می‌کند و همه چیز را باور می‌نماید؛ در همه‌حال امیدوار می‌باشد و هر چیز را متحمل می‌شود.
\v 8 محبّت هرگز ساقط نمی‌شود و امّا اگر نبوّتها باشد، نیست خواهد شد و اگر زبانها، پایان خواهد پذیرفت و اگر معرفت، زایل خواهد گردید.
\v 9 زیرا جزئی معرفت داریم و جزئی نبوّت می‌نماییم،
\v 10 امّا هنگامی که کامل آید، جزئی نیست خواهد گردید.
\v 11 زمانی که طفل بودم، چون طفل حرف می‌زدم و چون طفل فکر می‌کردم و مانند طفل تعقل می‌نمودم. امّا چون مرد شدم، کارهای طفلانه را ترک کردم.
\v 12 زیرا که اکنون در آینه بطور تیره می‌بینیم، امّا آن وقت روبه‌رو؛ الآن جزئی معرفتی دارم، امّا آن‌وقت خواهم شناخت، چنانکه نیز شناخته شده‌ام.
\v 13 و اکنون این سه چیز باقی است، یعنی ایمان و امید و محبّت. امّا بزرگترین اینها محبّت است.
