\c 13
\p
\v 1 اگر به زبانهای مردم و فرشتگان سخن‌گویم و محبّت نداشته باشم، مثل نحاس صدادهنده و سنج فغان کننده شده‌ام.
\v 2 و اگر نبوّت داشته باشم و همهٔ اسرار و همه علم را بدانم و ایمان کامل داشته باشم بحدی که کوه‌ها را نقل کنم و محبّت نداشته باشم، هیچ هستم.
\v 3 و اگر همهٔ اموال خود را صدقه دهم و بدن خود را بسپارم تا سوخته شود و محبّت نداشته باشم، هیچ سود نمی‌برم.
\v 4 محبّت حلیم و مهربان است؛ محبّت حسد نمی‌برد؛ محبّت کبر و غرور ندارد؛
\v 5 اطوار ناپسندیده ندارد و نفع خود را طالب نمی‌شود؛ خشم نمی‌گیرد و سوظن ندارد؛
\v 6 از ناراستی خوشوقت نمی‌گردد، ولی با راستی شادی می‌کند؛
\v 7 در همه چیز صبر می‌کند و همه را باور می‌نماید؛ در همه‌حال امیدوار می‌باشد و هر چیز را متحمل می‌باشد.
\v 8 محبّت هرگز ساقط نمی‌شود و امّا اگر نبوّتها باشد، نیست خواهد شد و اگر زبانها، انتها خواهد پذیرفت و اگر علم، زایل خواهد گردید.
\v 9 زیرا جزئی علمی داریم و جزئی نبوّت می‌نماییم،
\v 10 امّا هنگامی که کامل آید، جزئی نیست خواهد گردید.
\v 11 زمانی که طفل بودم، چون طفل حرف می‌زدم و چون طفل فکر می‌کردم و مانند طفل تعقل می‌نمودم. امّا چون مرد شدم، کارهای طفلانه را ترک کردم.
\v 12 زیرا که اکنون در آینه بطور معما می‌بینیم، امّا آن وقت روبرو؛ الآن جزئی معرفتی دارم، امّا آن‌وقت خواهم شناخت، چنانکه نیز شناخته شده‌ام.
\v 13 و اکنون این سه چیز باقی است، یعنی ایمان و امید و محبّت. امّا بزرگتر از اینها محبّت است.
