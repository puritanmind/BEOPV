\c 7
\p
\v 1 امّا دربارهٔ آنچه به من نوشته بودید، مرد را نیکو آن است که زن را لمس نکند.
\v 2 امّا به خاطر زنا، هر مرد، زن خود را بدارد و هر زن، شوهر خود را بدارد.
\v 3 و شوهر حقّ زن را ادا نماید و همچنین زن حقّ شوهر را.
\v 4 زن بر بدن خود مختار نیست بلکه شوهرش، و همچنین مرد نیز اختیار بدن خود ندارد بلکه زنش،
\v 5 از یکدیگر جدایی مگزینید، مگر مدّتی به رضای [طرفین] تا برای روزه و عبادت فارغ باشید؛ و باز با هم پیوندید مبادا شیطان شما را به‌سبب ناخویشتنداری شما در وسوسه اندازد.
\v 6 امّا این را می‌گویم به طریق اجازه نه به طریق حُکم،
\v 7 امّا می‌خواهم که همهٔ مردم مثل خودم باشند. امّا هرکس عطایی خاص از خدا دارد، یکی چنین و دیگری چنان.
\v 8 امّا به مجردین و بیوه‌زنان می‌گویم که ایشان را نیکو است که مثل من بمانند.
\v 9 امّا اگر خویشنداری نمی‌کنند، ازدواج بکنند زیرا که ازدواج از سوختن بهتر است.
\v 10 امّا متأهلان را حکم می‌کنم و نه من بلکه خداوند که زن از شوهر خود جدا نشود؛
\v 11 و اگر جدا شود، مجرد بماند یا با شوهر خود صلح کند؛ و مرد نیز زن خود را جدا نسازد.
\v 12 و دیگران را من می‌گویم نه خداوند که اگر کسی از برادران زنی بی‌ایمان داشته باشد و آن زن راضی باشد که با وی بماند، او را جدا نسازد.
\v 13 و زنی که شوهر بی‌ایمان داشته باشد و او راضی باشد که با وی بماند، از شوهر خود جدا نشود.
\v 14 زیرا که شوهر بی‌ایمان از زن خود تقدیس می‌شود و زن بی‌ایمان از برادر تقدیس می‌گردد و اگرنه اولاد شما ناپاک می‌بودند، امّا اکنون مقدّسند.
\v 15 امّا اگر بی ایمان جدایی نماید، بگذارش که بشود زیرا برادر یا خواهر در این صورت مقید نیست و خدا ما را به آشتی خوانده است.
\v 16 زیرا که تو چه دانی ای زن که شوهرت را نجات خواهی داد؟ یا چه دانی ای مرد که زن خود را نجات خواهی داد؟
\v 17 فقط، چنانکه که خداوند به هرکس قسمت فرموده و به همان حالت که خدا هرکس را خوانده باشد، بدینطور رفتار بکند؛ و همچنین در همه کلیساها امر می‌کنم.
\v 18 اگر کسی در ختنه‌شدگی خوانده شود، ختنه‌ناشده نگردد و اگر کسی در ختنه‌ناشدگی خوانده شود، ختنه نشود.
\v 19 ختنه‌شدگی چیزی نیست و ختنه‌ناشدگی هیچ، بلکه نگاه داشتن امرهای خدا.
\v 20 هرکس در هر حالتی که خوانده شده باشد، در همان بماند.
\v 21 اگر در غلامی خوانده شدی تو را باکی نباشد، بلکه اگر هم می‌توانی آزاد شوی، از آن استفاده کن.
\v 22 زیرا غلامی که در خداوند خوانده شده باشد، آزاد خداوند است؛ و همچنین شخصی آزاد که خوانده شد، غلام مسیح است.
\v 23 به قیمتی خریده شدید، غلام انسانها نشوید.
\v 24 ای برادران هرکس در هرحالتی که خوانده شده باشد، در آن نزد خدا بماند.
\v 25 امّا دربارهٔ باکره‌ها حکمی از خداوند ندارم. امّا چون از خداوند رحمت یافتم که امین باشم، رأی می‌دهم.
\v 26 پس گمان می‌کنم که بجهت تنگی این زمان، انسان را نیکو آن است که همچنان بماند.
\v 27 اگر با زن بسته شدی، جدایی مجوی و اگر از زن جدا هستی دیگر زن مخواه.
\v 28 امّا هرگاه ازدواج کردی، گناه نورزیدی و هرگاه باکره ازدواج کرد، گناه نکرد. ولی چنین اشخاصی در جسم زحمت خواهند کشید، امّا من بر شما شفقت دارم.
\v 29 امّا ای برادران، این را می‌گویم وقت تنگ است تا بعد از این آنانی که زن دارند مثل آن باشند که ندارند
\v 30 و کسانی که گریه می‌کنند چنان که گریان نیستند، و کسانی که شادی می‌کنند چنان که شاد نیستند، و خریداران چنان که مالک نیستند،
\v 31 و استعمال کنندگان این جهان مثل استعمال ‌کنندگان نباشند، زیرا که صورت این جهان درگذر است.
\v 32 امّا خواهش این دارم که شما بدون نگرانی باشید. شخص مجرد در امور خداوند می‌اندیشد که چگونه رضامندی خداوند را بجوید؛
\v 33 و صاحب زن در امور دنیا می‌اندیشد که چگونه زن خود را خوشنود بسازد.
\v 34 در میان زن متأهل و باکره نیز تفاوتی است، زیرا باکره در امور خداوند می‌اندیشد تا هم در تن و هم در روح مقدّس باشد؛ امّا متأهل در امور دنیا می‌اندیشد تا شوهر خود را خوشنود سازد.
\v 35 امّا این را برای نفع شما می‌گویم نه آنکه دامی بر شما بنهم، بلکه برای آنچه شایسته است، و تا خداوند را خدمت کنید، بدون تشویش.
\v 36 امّا هرگاه کسی گمان برد که با باکره خود به ناشایستگی رفتار می‌کند، اگر به حدّ بلوغ رسید و ناچار است از این، آنچه خواهد بکند؛ گناهی نیست؛ بگذار که ازدواج کنند.
\v 37 امّا کسی که در دل خود پایدار است و احتیاج ندارد بلکه بر ارادهٔ خود مختار است و در دل خود عزم کرده که باکره خود را نگاه دارد، نیکو می‌کند.
\v 38 پس هم کسی که به ازدواج دهد، نیکو می‌کند و کسی که به ازدواج ندهد، نیکوتر می‌نماید.
\v 39 زن مادامی که شوهرش زنده است، بسته است. امّا هرگاه شوهرش مرد آزاد گردید تا به هرکه بخواهد ازدواج کند، امّا در خداوند فقط.
\v 40 امّا به‌نظر من خوشحال‌تر است، اگر چنین بماند و من نیز گمان می‌برم که روح خدا را دارم.
