\c 4
\p
\v 1 هرکس ما را چون خادمان مسیح و مباشرین اسرار خدا بشمارد.
\v 2 علاوه بر این، در مباشر لازم است شخصی امین باشد.
\v 3 امّا برای من قضاوت شما، یا قضاوت انسانی موضوع کم اهمیتی است، بلکه برخود نیز قضاوت نمی‌کنم.
\v 4 زیرا که علیه خود چیزی نمی‌بینم، امّا از این پارسا شمرده نمی‌شوم، بلکه قضاوت‌کنندهٔ من خداوند است.
\v 5 لهذا پیش از وقت به چیزی قضاوت مکنید تا خداوند بیاید که پنهانی‌های تاریکی را روشن خواهد کرد و نیتهای دلها را آشکار خواهد ساخت؛ آنگاه تمجید هرکس از خدا خواهد بود.
\v 6 امّا ای برادران، این چیزها را بطور مثل به خود و آپولُس نسبت دادم به‌خاطر شما تا دربارهٔ ما آموخته شوید، که از آنچه مکتوب است فراتر نروید، و تا هیچ یکی از شما فخر نکند برای یکی بر دیگری.
\v 7 زیرا کیست که تو را برتری داد و چه‌چیز داری که نیافتی؟ پس چون یافتی، چرا فخر می‌کنی که گویا نیافتی.
\v 8 اکنون سیر شده و دولتمند گشته‌اید و بدون ما سلطنت می‌کنید؛ و کاش که سلطنت می‌کردید تا ما نیز با شما سلطنت می‌کردیم.
\v 9 زیرا گمان می‌برم که خدا ما رسولان را آخر همه عرضه داشت مثل آنانی که به مرگ محکوم شده‌اند، زیرا که جهان و فرشتگان و مردم را تماشاگاه شده‌ایم.
\v 10 ما به‌خاطر مسیح جاهل هستیم، امّا شما در مسیح دانا هستید؛ ما ضعیف امّا شما توانا؛ شما عزیز امّا ما ذلیل.
\v 11 تا به همین ساعت گرسنه و تشنه و عریان و ضربه خورده و آواره هستیم،
\v 12 و به دستهای خود کار کرده، مشقت می‌کشیم و دشنام شنیده، برکت می‌طلبیم و آزار دیده، تحمّل می‌کنیم.
\v 13 چون افترا بر ما می‌زنند، التماس می‌کنیم و مثل کثافت دنیا و زبالهٔ همه‌چیز شده‌ایم تا به‌حال.
\v 14 و این را نمی‌نویسم تا شما را شرمنده سازم، بلکه چون فرزندان محبوب خود هشدار می‌دهم.
\v 15 زیرا هرچند هزاران استاد در مسیح داشته باشید، امّا پدران بسیار ندارید، زیرا که من شما را در مسیح عیسی به انجیل تولید نمودم،
\v 16 پس از شما التماس می‌کنم که از من تقلید نمایید.
\v 17 برای همین تیموتاؤس را نزد شما فرستادم که اوست فرزند محبوب من و امین در خداوند تا راه‌های مرا در مسیح به یاد شما بیاورد، چنانکه در هرجا و در هر کلیسا تعلیم می‌دهم.
\v 18 امّا بعضی مغرور شده‌اند، به گمان آنکه من نزد شما نمی‌آیم.
\v 19 امّا به زودی نزد شما خواهم آمد، اگر خداوند بخواهد و خواهم دانست نه سخن مغروران را، بلکه قدرت ایشان را.
\v 20 زیرا ملکوت خدا به حرف نیست، بلکه در قدرت است.
\v 21 چه می‌خواهید؟ آیا با چوب نزد شما بیایم یا با محبّت و روحی ملایم؟
