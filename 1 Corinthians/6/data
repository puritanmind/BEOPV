\c 6
\p
\v 1 آیا کسی از شما چون بر علیه دیگری ادعایی دارد، جرأت دارد پیش ظالمان برود و نه نزد مقدّسان؟
\v 2 یا نمی‌دانید که مقدّسان، دنیا را داوری خواهند کرد؛ و اگر دنیا از شما حکم یابد، آیا شما شایستهٔ قضاوت کوچکترین موضوعات نیستید؟
\v 3 آیا نمی‌دانید که فرشتگان را داوری خواهیم کرد تا چه رسد به امور روزگار؟
\v 4 پس اگر در موضوعات روزگار دادرسی دارید، آیا آنانی را که در کلیسا حقیر شمرده می‌شوند، می‌نشانید؟
\v 5 برای شرمندگی شما می‌گویم، آیا در میان شما یک نفر دانا نیست که بتواند در میان برادران خود حکم کند؟
\v 6 بلکه برادر با برادر به محاکمه می‌رود و آن هم نزد بی ایمانان!
\v 7 در واقع الآن شما را در کل ایرادی است که با یکدیگر مرافعه دارید. چرا مظلوم شدن را ترجیح نمی‌دهید و چرا فریب خوردن را ترجیح نمی‌دهید؟
\v 8 بلکه شما ظلم می‌کنید و فریب می‌دهید و این را نیز به برادران خود!
\v 9 آیا نمی‌دانید که ظالمان وارث ملکوت خدا نمی‌شوند؟ فریب مخورید، زیرا بی‌عفتان و بت‌پرستان و زناکاران و شهوانیان و همجنس‌بازان،
\v 10 و دزدان و طمعکاران و میگساران و فحاشان و ستمگران وارث ملکوت خدا نخواهند شد.
\v 11 و بعضی از شما چنین بودید، امّا شسته شده و مقدّس گردیده و عادل شمرده شده‌اید به نام عیسی خداوند و به روح خدای ما.
\v 12 همه چیز برای من جایز است امّا هرچیز مفید نیست. همه چیز برای من رواست، امّا نمی‌گذارم که چیزی بر من تسلط یابد.
\v 13 خوراک برای شکم است و شکم برای خوراک، امّا خدا این و آن را فانی خواهد ساخت. امّا جسم برای زنا نیست، بلکه برای خداوند است و خداوند برای جسم.
\v 14 و خدا خداوند را برخیزانید و ما را نیز به قدرت خود خواهد برخیزانید.
\v 15 آیا نمی‌دانید که بدنهای شما اعضای مسیح است؟ پس آیا اعضای مسیح را برداشته، اعضای فاحشه‌ای گردانم؟ هرگز!
\v 16 آیا نمی‌دانید که هرکه با فاحشه پیوندد، [با وی] یک تن می‌شود؟ زیرا می‌گوید، هر دو یک تن خواهند بود.
\v 17 امّا کسی که با خداوند پیوندد یک روح است.
\v 18 از زنا بگریزید. هر گناهی که آدمی می‌کند بیرون از بدن است، امّا زناکار بر بدن خود گناه می‌ورزد.
\v 19 یا نمی‌دانید که بدن شما معبد روح‌القدس است که در شما است که از خدا یافته‌اید و از آن خود نیستید؟
\v 20 زیرا که به قیمتی خریده شدید، پس خدا را به بدن و به روح خود تجلیل نمایید، که از آنِ خدا می‌باشند.