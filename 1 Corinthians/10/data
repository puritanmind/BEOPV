\c 10
\p
\v 1 زیرا ای برادران نمی‌خواهم شما بیخبر باشید از اینکه پدران ما همه زیر ابر بودند و همه از دریا عبور نمودند
\v 2 و همه به موسی تعمید یافتند، در ابر و در دریا؛
\v 3 و همه همان خوراک روحانی را خوردند
\v 4 و همه همان آشامیدنی روحانی را نوشیدند، زیرا که می‌نوشیدند از صخره روحانی که از عقب ایشان می‌آمد و آن صخره مسیح بود.
\v 5 امّا از اکثر ایشان خدا راضی نبود، زیرا که در بیابان انداخته شدند.
\v 6 و این امور نمونه‌هایی برای ما شدند تا ما خواستار چیزهای بدی نباشیم، چنانکه ایشان خواستار بودند؛
\v 7 و نه بت‌پرست شوید، مثل بعضی از ایشان، چنانکه مکتوب است، قوم برای خوردن و نوشیدن نشستند و برای لهو و لعب برپا شدند.
\v 8 و نه زنا کنیم چنانکه بعضی از ایشان کردند و در یک روز بیست و سه هزار نفر هلاک گشتند.
\v 9 و نه مسیح را امتحان کنیم، چنانکه بعضی از ایشان کردند و از مارها هلاک گردیدند.
\v 10 و نه شکایت کنید، چنانکه بعضی از ایشان کردند و هلاک کننده ایشان را هلاک کرد.
\v 11 و این همه چون نمونه بدیشان واقع شد و برای تذکر ما مکتوب گردید که اواخر عالم به ما رسیده است.
\v 12 پس آنکه گمان بَرَد که استوار است، مراقب باشد که نیفتد.
\v 13 ههیچ آزمایشی جز آنکه مناسب بشر باشد، شما را فرا نگرفت. امّا خدا امین است که نمی‌گذارد شما بیش از توان خود آزموده شوید، بلکه با آزمایش راه گریزی نیز می‌سازد تا یارای تحمل آن را داشته باشید.
\v 14  ای عزیزان من از بت‌پرستی بگریزید.
\v 15 به خردمندان سخن می‌گویم، خود قضاوت کنید برآنچه می‌گویم.
\v 16 جام برکت که آن را تبرک می‌خوانیم، آیا شراکت در خون مسیح نیست؟ و نانی را که پاره می‌کنیم، آیا شراکت در بدن مسیح نی؟
\v 17 زیرا ما که بسیاریم، یک نان و یکتن می‌باشیم چونکه همه از یک نان شریک هستیم.
\v 18 اسرائیل جسمانی را ملاحظه کنید! آیا خورندگان قربانی‌ها شریک قربانگاه نیستند؟
\v 19 پس چه گویم؟ آیا بت چیزی می‌باشد؟ یا که قربانی بت چیزی است؟
\v 20 نی! بلکه آنچه امّت‌ها قربانی می‌کنند، برای دیوها می‌گذرانند نه برای خدا؛ و نمی‌خواهم شما شریک دیوها باشید.
\v 21 شما نمی‌توانید که هم از جام خداوند و هم از جام دیوها بنوشید؛ و هم از سفره خداوند و هم از سفره مایده دیوها نمی‌توانید قسمت برد.
\v 22 آیا خداوند را به غیرت برمی‌انگیزیم  یا از او تواناتر می‌باشیم؟
\v 23 همه‌چیز جایز است، امّا همه چیز مفید نیست؛ همه چیز رواست، امّا همه چیز بنا نمی‌کند.
\v 24 هرکس نفع خود را نجوید، بلکه نفع دیگری را.
\v 25 هرآنچه را در قصابخانه می‌فروشند، بخورید و هیچ مپرسید به‌خاطر وجدان.
\v 26 زیرا که جهان و پُری آن از آن خداوند است.
\v 27 هرگاه کسی از بی‌ایمانان از شما دعوت می‌کند و می‌خواهید بروید، آنچه نزد شما گذارند بخورید و هیچ مپرسید به خاطر وجدان.
\v 28 امّا اگر کسی به شما گوید این قربانی بت است، مخورید به‌خاطر آن کس که خبر داد و به خاطر وجدان، زیرا که جهان و پُری آن از آن خداوند است.
\v 29 امّا وجدان می‌گویم نه از خودت بلکه وجدان آن دیگر؛ زیرا چرا وجدان دیگری بر آزادی من حکم کند؟
\v 30 و اگر من به شکر بخورم، چرا بر من افترا زنند به‌سبب آن چیزی که من برای آن شکر می‌کنم؟
\v 31 پس خواه بخورید، خواه بنوشید، خواه هرچه کنید، همه را برای جلال خدا بکنید.
\v 32 یهودیان و یونانیان و کلیسای خدا را لغزش مدهید.
\v 33 چنانکه من نیز در هرکاری همه را خوش می‌سازم و نفع خود را طالب نیستم، بلکه نفع بسیاری را تا نجات یابند.