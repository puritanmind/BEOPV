\c 12
\p
\v 1 امّا دربارهٔ عطایای روحانی، ای برادران نمیخواهم شما بیخبر باشید.
\v 2 می‌دانید هنگامی که امّت‌ها بودید، به‌سوی بتهای گنگ برده می‌شدید بطوری که شما را می‌بردند.
\v 3 پس شما را خبر می‌دهم که هرکه متکلّم به روح خدا باشد، عیسی را اناتیما نمی‌گوید و احدی جز به روح‌القدس عیسی را خداوند نمی‌تواند گفت.
\v 4 و نعمتها انواع است ولی روح همان.
\v 5 و خدمتها انواع است امّا خداوند همان.
\v 6 و عملها انواع است امّا همان خدا همه را در همه عمل می‌کند.
\v 7 ولی هرکس را ظهور روح بجهت منفعت عطا می‌شود.
\v 8 زیرا یکی را بوساطت روح، کلام حکمت داده می‌شود و دیگری را کلام علم، به‌حسب همان روح.
\v 9 و یکی را ایمان به همان روح و دیگری را نعمتهای شفا دادن به همان روح.
\v 10 و یکی را قوّت معجزات و دیگری را نبوّت و یکی را تمییز ارواح و دیگری را اقسام زبانها و دیگری را ترجمه زبانها.
\v 11 امّا در همهٔ اینها همان یک روح فاعل است که هرکس را فرداً به‌حسب ارادهٔ خود تقسیم می‌کند.
\v 12 زیرا چنانکه بدن یک است و اعضای متعدّد دارد و تمامی اعضای بدن اگرچه بسیار است یکتن می‌باشد، همچنین مسیح نیز می‌باشد.
\v 13 زیرا که همهٔ ما به یک روح در یک بدن تعمید یافتیم، خواه یهود، خواه یونانی، خواه غلام، خواه آزاد و همه از یک روح نوشانیده شدیم.
\v 14 زیرا بدن یک عضو نیست بلکه بسیار است.
\v 15 اگر پا گوید چونکه دست نیستم از بدن نمی‌باشم، آیا بدین سبب از بدن نیست؟
\v 16 و اگر گوش گوید چونکه چشم نیم از بدن نیستم، آیا بدین سبب از بدن نیست؟
\v 17 اگر تمام بدن چشم بودی، کجا می‌بود شنیدن و اگر همه شنیدن بودی کجا می‌بود بوییدن؟
\v 18 امّا اکنون خدا هریک از اعضا را در بدن نهاد برحسب ارادهٔ خود.
\v 19 و اگر همه یک عضو بودی بدن کجا می‌بود؟
\v 20 امّا الآن اعضا بسیار است امّا بدن یک.
\v 21 و چشم دست را نمی‌تواند گفت که محتاج تو نیستم یا سر پاها را نیز که احتیاج به شما ندارم.
\v 22 بلکه علاوه بر این، آن اعضای بدن که ضعیفتر می‌نمایند، لازم‌تر می‌باشند.
\v 23 و آنها را که پست‌تر اجزای بدن می‌پنداریم، عزیزتر می‌داریم و اجزای قبیح ما جمال برتر دارد.
\v 24 امّا اعضای جمیله ما را احتیاجی نیست، بلکه خدا بدن را مرتب ساخت چنان که ناقص را بیشتر حرمت داد،
\v 25 تا که جدایی در بدن نیفتد، بلکه اعضا به برابری در فکر یکدیگر باشند.
\v 26 و اگر یک عضو دردمند گردد، سایر اعضا با آن همدرد باشند و اگر عضوی عزت یابد، باقی اعضا با او به خوشی آیند.
\v 27 امّا شما بدن مسیح هستید و جزئی از اعضای آن می‌باشید.
\v 28 و خدا قرارداد بعضی را در کلیسا، اوّل رسولان، دوم انبیا، سوم معلّمان، بعد معجزات، پس نعمتهای شفا دادن و اعانات و تدابیر و اقسام زبانها.
\v 29 آیا همه رسول هستند، یا همه انبیا، یا همه معلّمان، یا همه معجزه می‌کنند؟
\v 30 یا همه نعمتهای شفا دارند، یا همه به زبانها متکلّم هستند، یا همه ترجمه می‌کنند؟
\v 31 امّا نعمتهای بهتر را به غیرت بطلبید و طریق عالی‌تر را نیز به شما نشان می‌دهم.