\c 8
\p
\v 1 امّا دربارهٔ قربانی‌های بتها، می‌دانیم که همه دانش داریم. دانش باعث تکبّر است، امّا محبّت بنا می‌کند.
\v 2 اگر کسی گمان برد که چیزی می‌داند، هنوز هیچ نمی‌داند، چنان که باید بداند.
\v 3 امّا اگر کسی خدا را محبّت نماید، نزد او شناخته شده می‌باشد.
\v 4 پس دربارهٔ خوردن قربانی‌های بتها، می‌دانیم که بت در جهان چیزی نیست و اینکه خدایی دیگر جز یکی نیست.
\v 5 زیرا هرچند هستند که به خدایان خوانده می‌شوند، چه در آسمان و چه در زمین، چنانکه خدایان بسیار و خداوندان بسیار می‌باشند،
\v 6 امّا ما را یک خداست، یعنی پدر که همه‌چیز از اوست و ما برای او هستیم، و یک خداوند یعنی عیسی مسیح، که همه‌چیز از اوست و ما از او هستیم.
\v 7 ولی همه را این معرفت نیست، زیرا بعضی تا به حال به اعتقاد اینکه بت هست، آن را چون قربانی بت می‌خورند و وجدان ایشان چون ضعیف است آلوده می‌شود.
\v 8 امّا خوراک، ما را مقبول خدا نمی‌سازد زیرا که نه به خوردن بهتریم و نه به ناخوردن بدتر.
\v 9 امّا احتیاط کنید مبادا اختیار شما باعث لغزش ضعیفان گردد.
\v 10 زیرا اگر کسی تو را که صاحب دانش هستی بیند که در بتکده نشسته‌ای، آیا وجدان آن کس که ضعیف است به خوردن قربانی‌های بتها بنا نمی‌شود؟
\v 11 و از دانش تو آن برادر ضعیف که مسیح برای او مرد هلاک خواهد شد.
\v 12 و همچنین چون به برادران گناه ورزیدید و وجدانهای ضعیفشان را صدمه رسانیدید، همانا به مسیح گناه می‌کنید.
\v 13 بنابراین، اگر خوراک باعث لغزش برادر من باشد، تا به ابد گوشت نخواهم خورد تا برادر خود را لغزش ندهم.
