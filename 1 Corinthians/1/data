\c 1
\p
\v 1 پولُس به ارادهٔ خدا رسول خوانده شدهٔ عیسی مسیح و سوستانیس برادر،
\v 2 به کلیسای خدا که در قُرِنتُس است، از مقدّسین در مسیحْ عیسی که برای تقدس خوانده شده‌اند، با همهٔ کسانی که در هرجا نام خداوند ما عیسی مسیح را می‌خوانند که [خداوند] ما و [خداوند] ایشان است.
\v 3 فیض و سلامتی از جانب پدر ما خدا و عیسی مسیح خداوند بر شما باد.
\v 4 خدای خود را پیوسته شکر می‌کنم دربارهٔ شما برای آن فیض خدا که در مسیحْ عیسی به شما عطا شده است،
\v 5 زیرا شما از هرچیز در وی غنی شده‌اید، در هر کلام و در هر معرفت.
\v 6 چنانکه شهادت مسیح در شما استوار گردید،
\v 7 بحدی که در هیچ بخششی ناقص نیستید و منتظر مکاشفهٔ خداوند ما عیسی مسیح می‌باشید.
\v 8 که او نیز شما را تا به آخر استوار خواهد فرمود تا در روز خداوند ما عیسی مسیح بی‌ملامت باشید.
\v 9 امین است خدایی که شما را به مشارکت پسر خود عیسی مسیح خداوندِ ما خوانده است.
\v 10 امّا ای برادران از شما استدعا دارم به نام خداوند ما عیسی مسیح که همه یک سخن گویید و تفرقه در میان شما نباشد، بلکه در یک فکر و یک رأی با هم متّحد شوید.
\v 11 زیرا که ای برادران من، از اهل خانه خلوئی دربارهٔ شما خبر به من رسید که نزاعها در میان شما پیدا شده است.
\v 12 غرض اینکه هریکی از شما می‌گوید که من از پولُس هستم، و من از آپولُس، و من از کیفا، و من از مسیح.
\v 13 آیا مسیح تقسیم شد؟ یا پولُس در راه شما مصلوب گردید؟ یا به نام پولُس تعمید یافتید؟
\v 14 خدا را شکر می‌کنم که هیچ یکی از شما را تعمید ندادم جز کرسپس و گایوس،
\v 15 که مبادا کسی گوید که به نام خود تعمید دادم.
\v 16 و خاندان استیفان را نیز تعمید دادم و دیگر یاد ندارم که کسی را تعمید داده باشم.
\v 17 زیرا که مسیح مرا فرستاد، نه تا تعمید دهم بلکه تا بشارت رسانم، نه به حکمت کلام مبادا صلیب مسیح بی‌اثر گردد.
\v 18 زیرا پیام صلیب برای آنان که هلاک می‌شوند حماقت است، امّا نزد ما که نجات یافته‌ایم قدرت خداست.
\v 19 زیرا مکتوب است، حکمت حکیمان را نابود گردانم و خردِ خردمندان را باطل سازم.
\v 20 کجا [است] حکیم؟ کجا [است] کاتب؟ کجا [است] مباحثه کنندهٔ این دنیا؟ مگر خدا حکمت جهان را جهالت نگردانیده است؟
\v 21 زیرا که چون برحسب حکمت خدا، جهان از حکمت خود به شناخت خدا نرسید، خدا چنین مصلحت دید که بوسیله جهالت موعظه، ایمانداران را نجات بخشد.
\v 22 چونکه یهود آیتی می‌خواهند و یونانیان جویای حکمت هستند.
\v 23 امّا ما به مسیح مصلوب وعظ می‌کنیم که یهود را لغزش و یونانیان را جهالت است.
\v 24 امّا دعوت شدگان را خواه یهود و خواه یونانی مسیح قدرت خدا و حکمت خدا است.
\v 25 زیرا که جهالت خدا از انسان حکیمانه‌تر است و ناتوانی خدا از مردم، تواناتر.
\v 26 زیرا ای برادران فرا خواندگی خود را ببینید، که نه بسیاری [که] به‌حسب جسم حکیم هستند و نه بسیاری قدرتمندان و نه بسیاری نجیب‌زادگان [فرا خوانده شده‌اند].
\v 27 بلکه خدا جاهلان جهان را برگزید تا حکیمان را رسوا سازد و خدا ناتوانان عالم را برگزید تا قدرتمندان را رسوا سازد،
\v 28 و حقیران دنیا و پَستها را خدا برگزید، بلکه نیستیها را تا هستیها را باطل گرداند.
\v 29 تا هیچ بشری در حضور او فخر نکند.
\v 30 امّا از او شما هستید در عیسی مسیح که از جانب خدا برای ما حکمت شده است و پارسایی و قدّوسیّت و فدیّه.
\v 31 تا چنانکه مکتوب است هر که فخر کند در خداوند فخر نماید.