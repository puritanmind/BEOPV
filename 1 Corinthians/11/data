\c 11
\p
\v 1 پس اقتدا به من نمایید چنانکه من نیز به مسیح می‌کنم.
\v 2 امّا ای برادران شما را تحسین می‌نمایم از این‌جهت که در هرچیز مرا یاد می‌دارید و اخبار را بطوری که به شما سپردم، حفظ می‌نمایید.
\v 3 امّا می‌خواهم شما بدانید که سر هر مرد، مسیح است و سر زن، مرد و سر مسیح، خدا.
\v 4 هر مردی که سرپوشیده دعا یا نبوّت کند، سر خود را رسوا می‌نماید.
\v 5 امّا هر زنی که سر برهنه دعا یا نبوّت کند، سر خود را رسوا می‌سازد، زیرا این چنان است که تراشیده شود.
\v 6 زیرا اگر زن نمی‌پوشد، موی را نیز ببرد؛ و اگر زن را موی بریدن یا تراشیدن قبیح است، باید بپوشد.
\v 7 زیرا که مرد را نباید سر خود را بپوشد چونکه او صورت و جلال خداست، امّا زن جلال مرد است.
\v 8 زیرا که مرد از زن نیست بلکه زن از مرد است.
\v 9 و نیز مرد بجهت زن آفریده نشد، بلکه زن برای مرد.
\v 10 از این جهت زن می‌باید عزتی بر سر داشته باشد به‌سبب فرشتگان.
\v 11 امّا زن از مرد جدا نیست و مرد هم جدا از زن نیست درخداوند.
\v 12 زیرا چنانکه زن از مرد است، همچنین مرد نیز بوسیله زن، امّا همه‌چیز از خدا.
\v 13 در دل خود انصاف دهید، آیا شایسته است که زن ناپوشیده نزد خدا دعا کند؟
\v 14 آیا خود طبیعت شما را نمی‌آموزد که اگر مرد موی دراز دارد، او را عار می‌باشد؟
\v 15 و اگر زن موی دراز دارد، او را فخر است، زیرا که موی بجهت پرده بدو داده شد؟
\v 16 و اگر کسی ستیزه‌گر باشد، ما و کلیساهای خدا را چنین عادتی نیست.
\v 17 امّا چون این حکم را به شما می‌کنم، شما را تحسین نمی‌کنم، زیرا که شما نه از برای بهتری بلکه برای بدتری جمع می‌شوید.
\v 18 زیرا اولا هنگامی که شما در کلیسا جمع می‌شوید، می‌شنوم که در میان شما جدایی‌ها روی می‌دهد و قدری از آن را باور می‌کنم.
\v 19 از آن جهت که لازم است در میان شما بدعتها نیز باشد تا که مقبولان از شما ظاهر گردند.
\v 20 پس چون شما در یک جا جمع می‌شوید، ممکن نیست که شام خداوند خورده شود،
\v 21 زیرا در وقت خوردن هرکس شام خود را پیشتر می‌گیرد و یکی گرسنه و دیگری مست می‌شود.
\v 22 مگر خانه‌ها برای خوردن و نوشیدن ندارید؟ یا کلیسای خدا را تحقیر می‌نمایید و آنانی را که ندارند شرمنده می‌سازید؟ به شما چه بگویم؟ آیا در این امر شما را تحسین نمایم؟ تحسین نمی‌نمایم!
\v 23 زیرا من از خداوند یافتم، آنچه به شما نیز سپردم که عیسی خداوند در شبی که او را تسلیم کردند، نان را گرفت‌
\v 24 و شکر نموده، پاره کرد و گفت، بگیرید بخورید. این است بدن من که برای شما پاره می‌شود. این را به یادگاری من بجا آرید.
\v 25 و همچنین جام را نیز بعد از شام و گفت، این جام عهد جدید است در خون من. هرگاه این را بنوشید، به یادگاری من بکنید.
\v 26 زیرا هرگاه این نان را بخورید و این جام را بنوشید، مرگ خداوند را ظاهر می‌نمایید تا هنگامی که بازآید.
\v 27 پس هرکه بطور ناشایسته نان را بخورد و جام خداوند را بنوشد، مجرم بدن و خون خداوند خواهد بود.
\v 28 امّا هر شخص خود را امتحان کند و بدینطرز از آن نان بخورد و از آن جام بنوشد.
\v 29 زیرا هرکه می‌خورد و می‌نوشد، حکم خود را می‌خورد و می‌نوشد اگر بدن خداوند را تمییز نمی‌کند.
\v 30 از این سبب بسیاری از شما ضعیف و مریض‌اند و بسیاری خوابیده‌اند.
\v 31 امّا اگر برخود حکم می‌کردیم، حکم بر ما نمی‌شد.
\v 32 امّا هنگامی که بر ما حکم می‌شود، از خداوند تأدیب می‌شویم مبادا با اهل دنیا بر ما حکم شود.
\v 33 لهذا ای برادران من، چون بجهت خوردن جمع می‌شوید، منتظر یکدیگر باشید.
\v 34 و اگر کسی گرسنه باشد، در خانه بخورد، مبادا بجهت عقوبت جمع شوید. و چون بیایم، مابقی را منتظم خواهم نمود.