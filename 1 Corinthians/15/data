\c 15
\p
\v 1 الآن ای برادران، شما را از انجیلی که به شما بشارت دادم اعلام می‌نمایم که آن را هم پذیرفتید و هم در آن استوار می‌باشید،
\v 2 و بوسیله آن نیز نجات می‌یابید، به شرطی که آن کلامی را که به شما بشارت دادم، محکم نگاه دارید، مگر اینکه بیهوده ایمان آوردید.
\v 3 زیرا که اوّل به شما سپردم، آنچه نیز دریافت کردم که مسیح برحسب کتب در راه گناهان ما مرد،
\v 4 و اینکه مدفون شد و در روز سوم برحسب کتب برخاست؛
\v 5 و اینکه به کیفا ظاهر شد و بعد از آن به آن دوازده،
\v 6 و پس از آن، به بیش از پانصد برادران یک بار ظاهر شد که بیشتر از ایشان تا امروز باقی هستند، امّا بعضی خوابیده‌اند.
\v 7 از آن پس به یعقوب ظاهر شد و بعد به همهٔ رسولان.
\v 8 و آخر همه بر من مثل نوزاده‌ای بی‌موقع ظاهر گردید.
\v 9 زیرا من کوچترین رسولان هستم و لایق نیستم که به رسول خوانده شوم، چونکه بر کلیسای خدا جفا می‌رسانیدم.
\v 10 امّا به فیض خدا آنچه هستم هستم و فیض او که بر من بود باطل نگشت، بلکه بیش از همهٔ ایشان مشقت کشیدم، امّا نه من بلکه فیض خدا که با من بود.
\v 11 پس خواه من و خواه ایشان بدین طریق وعظ می‌کنیم و به اینطور ایمان آوردید.
\v 12 امّا اگر به مسیح وعظ می‌شود که از مردگان برخاست، چگونه است که بعضی از شما می‌گویند که مردگان را رستاخیزی نیست؟
\v 13 امّا اگر مردگان را رستاخیزی نیست، مسیح نیز برنخاسته است.
\v 14 و اگر مسیح برنخاست، باطل است وعظ ما و باطل است نیز ایمان شما.
\v 15 و شاهدان دروغین نیز برای خدا شدیم، زیرا دربارهٔ خدا شهادت دادیم که مسیح را برخیزانید، و حال آنکه او را برنخیزانید در صورتی که مردگان برنمی‌خیزند.
\v 16 زیرا هرگاه مردگان برنمی‌خیزند، مسیح نیز برنخاسته است.
\v 17 امّا هرگاه مسیح برنخاسته است، ایمان شما باطل است و شما تاکنون در گناهان خود هستید،
\v 18 بلکه آنانی هم که در مسیح خوابیده‌اند هلاک شدند.
\v 19 اگر فقط در این جهان در مسیح امیدواریم، از همهٔ مردم بدبخت‌تریم.
\v 20 امّا اینک مسیح از مردگان برخاسته و نوبر خفتگان شده است.
\v 21 زیرا چنانکه به‌وسیلهٔ انسان مرگ آمد، به‌وسیلهٔ انسان نیز رستاخیز مردگان آمد.
\v 22 و چنانکه در آدم همه می‌میرند در مسیح نیز همه زنده خواهند گشت.
\v 23 امّا هرکس به رتبه خود؛ مسیح نوبر است و بعد آنانی که در وقت آمدن او از آن مسیح می‌باشند.
\v 24 سپس پایان است وقتی که پادشاهی را به خدا و پدر سپارد. و در آن زمان تمام ریاست و تمام قدرت و قوّت را نابود خواهد گردانید.
\v 25 زیرا مادامی که همه دشمنان را زیر پاهای خود ننهد، می‌باید او سلطنت بنماید.
\v 26 دشمن آخر که نابود می‌شود، مرگ است.
\v 27 زیرا همه چیز را زیر پاهای وی انداخته است‌. امّا چون می‌گوید که همه چیز را زیر انداخته است، واضح است که او که همه را زیر او انداخت، مستثنی است.
\v 28 امّا زمانی که همه مطیع وی شده باشند، آنگاه خود پسر هم مطیع خواهد شد او را که همه چیز را مطیع وی گردانید، تا آنکه خدا کل در کل باشد.
\v 29 والاّ آنانی که برای مردگان تعمید می‌یابند، چه کنند؟ هرگاه مردگان مطلقاً برنمی‌خیزند، پس چرا برای ایشان تعمید می‌گیرند؟
\v 30 و ما نیز چرا هر ساعت خود را در خطر می‌اندازیم؟
\v 31 به آن فخری دربارهٔ شما که مرا در خداوند ما مسیحْ عیسی هست قسم، که هرروزه می‌میرم.
\v 32 اگر طبق انسان در اِفِسُس با حیوانات جنگ کردم، مرا چه سود است؟ اگر مردگان برنمی‌خیزند، بخوریم و بیاشامیم چون فردا می‌میریم.
\v 33 فریفته مشوید! معاشرات بد، اخلاق نیک را فاسد می‌سازد.
\v 34 برای عدالت بیدار شده، گناه مکنید زیرا بعضی شناخت به خدا ندارند. برای شرمندگی شما می‌گویم.
\v 35 امّا اگر کسی گوید، مردگان چگونه برمی‌خیزند و با چه بدنی می‌آیند؟،
\v 36 ای احمق، آنچه تو می‌کاری زنده نمی‌گردد، جز آنکه بمیرد.
\v 37 و آنچه می‌کاری، نه آن جسمی را که خواهد شد نمی‌کاری، بلکه تنها دانه‌ای، خواه از گندم و یا از دانه‌های دیگر.
\v 38 امّا خدا برحسب ارادهٔ خود، آن را جسمی می‌دهد و به هر یکی از تخمها جسم خودش را.
\v 39 هر بدن از یک نوع بدن نیست، بلکه بدن انسان، دیگر است و بدن حیوانات، دیگر و بدن پرندگان، دیگر و بدن ماهیان، دیگر.
\v 40 و جسمهای آسمانی هست و جسمهای زمینی نیز؛ امّا جلال آسمانیها، دیگر و جلال زمینیها، دیگر است؛
\v 41 و جلال آفتاب دیگر و جلال ماه دیگر و جلال ستارگان، دیگر، زیرا که ستاره از ستاره در جلال فرق دارد.
\v 42 به همین صورت نیز رستاخیز مردگان است. در فساد کاشته می‌شود، و در فسادناپذیری برمی‌خیزد؛
\v 43 در ذلت کاشته می‌گردد و در جلال برمی‌خیزد؛ در ضعف کاشته می‌شود و در قوّت برمی‌خیزد؛
\v 44 جسم نفسانی کاشته می‌شود و جسم روحانی برمی‌خیزد. اگر جسم نفسانی هست، هرآینه روحانی نیز هست.
\v 45 و همچنین نیز مکتوب است که، انسان اوّل یعنی آدم نفس زنده گشت، امّا آدم آخر روح حیات‌بخش شد.
\v 46 امّا روحانی اوّل نبود بلکه نفسانی و بعد از آن روحانی.
\v 47 انسان اوّل از زمین است خاکی؛ انسان دوم خداوند است از آسمان.
\v 48 چنانکه خاکی است، خاکیان نیز چنان هستند و چنانکه آسمانی است، آسمانیها همچنان می‌باشند.
\v 49 و چنانکه صورت خاکی را گرفتیم، صورت آسمانی را نیز خواهیم گرفت.
\v 50 امّا ای برادران این را می‌گویم که گوشت و خون نمی‌تواند وارث ملکوت خدا شود و فاسد وارث فسادناپذیری نیز نمی‌شود.
\v 51 همانا به شما رازی می‌گویم که همه نخواهیم خوابید، امّا همه دگرگون خواهیم شد.
\v 52 در لحظه‌ای، در یک چشم به هم زدن، به مجرّد نواختن آخرین شیپور، زیرا شیپور صدا خواهد داد، و مردگان، در فسادناپذیری خواهند برخاست و ما دگرگون خواهیم شد.
\v 53 زیرا که این فاسد می‌باید فسادناپذیری را بپوشد و این فانی به بقا آراسته گردد.
\v 54 امّا چون این فاسد فسادناپذیری را پوشید و این فانی به بقا آراسته شد، آنگاه این کلامی که مکتوب است به انجام خواهد رسید که مرگ در پیروزی بلعیده شده است.
\v 55 ای مرگ نیش تو کجا است و ای گور، پیروزی تو کجا؟
\v 56 نیش مرگ گناه است و قدرت گناه، شریعت.
\v 57 امّا شکر خدا را، که ما را بواسطهٔ خداوند ما عیسی مسیح پیروزی می‌دهد.
\v 58 بنابراین ای برادران محبوب من، پایدار و استوار شده، همواره در کار خداوند فزونی یابید، چون می‌دانید که زحمت شما در خداوند بیهوده نیست.