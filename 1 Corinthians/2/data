\c 2
\p
\v 1 و من ای برادران، چون به نزد شما آمدم، با برتری کلام یا حکمت نیامدم چون شما را به سر خدا اعلام می‌نمودم.
\v 2 زیرا تصمیم داشتم که چیزی در میان شما ندانم، جز عیسی مسیح و او را مصلوب.
\v 3 و من در ضعف و ترس و لرزش بسیار نزد شما بودم،
\v 4 و کلام و وعظ من به سخنان گیرای حکمت انسانی نبود، بلکه به برهان روح و قدرت،
\v 5 تا ایمان شما در حکمت انسان نباشد بلکه در قدرت خدا.
\v 6 امّا حکمتی بیان می‌کنیم نزد بالغان، امّا حکمتی که از این عالم نیست و نه از رؤسای این عالم که زایل می‌گردند.
\v 7 بلکه حکمت خدا را در رازی بیان می‌کنیم، یعنی آن [حکمت] مخفی را که خدا پیش از زمان برای جلال ما مقدر فرمود،
\v 8 که هیچ‌یک از رؤسای این عالم آن را ندانست، زیرا اگر می‌دانستند، خداوندِ جلال را مصلوب نمی‌کردند.
\v 9 بلکه چنانکه مکتوب است، چیزهایی را که چشمی ندیده و گوشی نشنیده و به خاطر انسانی خطور نکرده، یعنی آنچه خدا برای دوستداران خود مهیّا کرده است.
\v 10 امّا خدا آنها را به روح خود بر ما آشکار ساخته است، زیرا که روح همه چیز حتی اعماق خدا را نیز کاوش می‌کند.
\v 11 زیرا کیست از مردمان که امور انسان را بداند جز روح انسان که در وی می‌باشد. همچنین نیز امور خدا را هیچ‌کس ندانسته است، جز روح خدا.
\v 12 امّا ما روح جهان را نیافته‌ایم، بلکه آن روح که از خداست تا آنچه خدا به ما عطا فرموده است بدانیم.
\v 13 که آنها را نیز بیان می‌کنیم نه به سخنان آموخته شده از حکمت انسان، بلکه به آنچه روح‌القدس می‌آموزد و چیزهای روحانی را با روحانیها مقایسه می‌نماییم.
\v 14 امّا انسان نفسانی امور روح خدا را نمی‌پذیرد زیرا که نزد او جهالت است و آنها را نمی‌تواند فهمید زیرا قضاوت آنها روحانی می‌باشد.
\v 15 امّا شخص روحانی در همه چیز قضاوت می‌کند، ولی او از کسی قضاوت نمی‌شود.
\v 16 زیرا کیست که فکر خداوند را دانسته باشد تا او را تعلیم دهد؟ امّا ما فکر مسیح را داریم.