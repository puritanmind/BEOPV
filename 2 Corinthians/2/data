\c 2
\p
\v 1 امّا در دل خود تصمیم گرفتم که دیگر با اندوه به نزد شما نیایم،
\v 2 زیرا اگر من شما را غمگین سازم، کیست که مرا شادی دهد جز او که از من غمگین گشت؟
\v 3 و همین را نوشتم که مبادا وقتی که بیایم غمگین شوم از آنانی که می‌بایست سبب خوشی من بشوند، چونکه بر همهٔ شما اعتماد می‌دارم که شادی من، شادی همهٔ شما است.
\v 4 زیرا که از غم و دلتنگی سخت و با اشکهای بسیار به شما نوشتم، نه تا غمگین شوید بلکه تا بفهمید چه محبّت بی‌نهایتی با شما دارم.
\v 5 و اگر کسی باعث غم شد، مرا غمگین نساخت، بلکه تا حدی همهٔ شما را، تا بار زیاده ننهاده باشم.
\v 6 کافی است آن کس را این مجازاتی که از اکثر شما بدو رسیده است.
\v 7 پس برعکس شما باید او را بخشیده، تسلّی دهید که مبادا اندوه بیش از حد، چنین شخص را فرو برد.
\v 8 بنابراین، به شما التماس می‌دارم که با او محبّت خود را استوار نمایید.
\v 9 زیرا که برای همین نیز نوشتم تا شما را بیازمایم که در همه‌چیز مطیع می‌باشید.
\v 10 امّا هرکه را چیزی عفو نمایید، من نیز می‌کنم زیرا که آنچه من عفو کرده‌ام، هرگاه چیزی را عفو کرده باشم، به‌خاطر شما به حضور مسیح کرده‌ام،
\v 11 تا شیطان بر ما برتری نیابد، زیرا که از حیله‌های او بی‌خبر نیستیم.
\v 12 امّا چون به تروآس بجهت بشارت مسیح آمدم و دری برای من در خداوند باز شد،
\v 13 در روح خود آرامی نداشتم، از آن رو که برادر خود تیطُس را نیافتم، بلکه ایشان را وداع نموده، به مقدونیه آمدم.
\v 14 امّا شکر خدا راست که ما را در مسیح، همیشه به پیروزی می‌رساند و عطر رایحهٔ شناخت خود را در هرجا بوسیله ما ظاهر می‌کند.
\v 15 زیرا خدا را رایحهٔ خوشبوی مسیح می‌باشیم هم در نجات‌یافتگان و هم در هلاک‌شوندگان.
\v 16 امّا اینها را رایحهٔ مرگ به مرگ، و آنها را رایحهٔ حیات به حیات. و کیست که برای این امور کافی باشد؟
\v 17 زیرا مثل بسیاری نیستیم که کلام خدا را برای سود فاسد سازیم، بلکه از خلوص نیّت و از جانب خدا در حضور خدا در مسیح سخن می‌گوییم.