\c 11
\p
\v 1 می‌خواهم مرا در اندک جهالتی تحمل کنید و مرا تحمل هم می‌کنید.
\v 2 زیرا که من بر شما غیور هستم به غیرت الهی؛ زیرا که شما را به یک شوهر نامزد ساختم تا باکره‌ای پاکدامن به مسیح سپارم.
\v 3 امّا می‌ترسم که چنانکه مار به مکر خود حوا را فریفت، همچنین فکر شما هم از سادگی ای که در مسیح است، فاسد گردد.
\v 4 زیرا هرگاه آنکه آمد، به عیسای دیگر موعظه می‌کرد، غیر از آنکه ما بدو موعظه کردیم، یا شما روحی دیگر را جز آنکه یافته بودید، یا انجیلی دیگر را غیر از آنچه قبول کرده بودید می‌پذیرفتید، نیکو می‌کردید که متحمل می‌شدید.
\v 5 زیرا مرا یقین است که از بزرگترین رسولان هرگز کمتر نیستم.
\v 6 امّا هرچند در کلام ساده باشم، امّا در دانش نی. بلکه در هر امری نزد همه‌کس به شما آشکار گردیدیم.
\v 7 آیا گناه کردم که خود را خوار ساختم تا شما سرافراز شوید، زیرا انجیل خدا را به شما به رایگان بشارت دادم؟
\v 8 کلیساهای دیگر را غارت نموده، مزد گرفتم تا شما را خدمت نمایم.
\v 9 و چون به نزد شما حاضر بوده، محتاج شدم، بر هیچ‌کس بار ننهادم. زیرا برادرانی که از مقدونیه آمدند، نیاز مرا رفع نمودند و در هرچیز از بار نهادن بر شما خود را نگاه داشته و خواهم داشت.
\v 10 به راستی مسیح که در من است قسم که این فخر در نواحی اخائیه از من گرفته نخواهد شد.
\v 11 از چه روی؟ آیا از اینکه شما را دوست نمی‌دارم؟ خدا می‌داند!
\v 12 امّا آنچه می‌کنم همچنان خواهم کرد تا از فرصت‌طلبان، فرصت را منقطع سازم تا در آنچه فخر می‌کنند، چون ما نیز یافت شوند.
\v 13 زیرا که چنین اشخاص رسولانِ دروغین و کارگزارانی مکار هستند که خویشتن را به رسولانِ مسیح شبیه می‌سازند.
\v 14 و عجیب نیست، چونکه خود شیطان هم خویشتن را به فرشته نور شبیه می‌سازد.
\v 15 پس امر بزرگی نیست که خادمان وی خویشتن را به خادمان عدالت شبیه سازند که عاقبت ایشان برحسب اعمالشان خواهد بود.
\v 16 باز می‌گویم، کسی مرا بی‌فهم نپنداند والاّ مرا چون بی‌فهمی بپذیرید تا من نیز اندکی افتخار کنم.
\v 17 آنچه می‌گویم از جانب خداوند نمی‌گویم، بلکه از راه بی‌فهمی در این اعتمادی که فخر ما است.
\v 18 چونکه بسیاری از طریق جسمانی فخر می‌کنند، من هم فخر می‌نمایم.
\v 19 زیرا چونکه خود فهیم هستید، بی‌فهمان را به شادی متحمل می‌باشید.
\v 20 زیرا تحمل می‌کنید هرگاه کسی شما را به بردگی در آورد، یا کسی شما را فرو خورد، یا کسی شما را گرفتار کند، یا کسی خود را سربلند سازد، یا کسی شما را بر گونه سیلی زند.
\v 21 با شرمندگی می‌گویم که گویا ما ضعیف بوده‌ایم. امّا در هرچیزی که کسی جرأت دارد، (از راه بی‌فهمی می‌گویم،) من نیز جرأت دارم.
\v 22 آیا عبرانی هستند؟ من نیز هستم! اسرائیلی هستند؟ من نیز هستم! از نسل ابراهیم هستند؟ من نیز می‌باشم!
\v 23 آیا خادمان مسیح هستند؟ چون دیوانه حرف می‌زنم، من بیشتر هستم! در مشقت‌ها افزونتر، در تازیانه‌ها زیادتر، در زندانها بیشتر، در مرگها بارها.
\v 24 از یهودیان پنج مرتبه از چهل یک کم تازیانه خوردم.
\v 25 سه مرتبه مرا چوب زدند؛ یک دفعه سنگسار شدم؛ سه بار شکسته کشتی شدم؛ شبانه روزی در دریا به‌سر بردم؛
\v 26 در سفرها بارها؛ در خطرهای آبها؛ در خطرهای دزدان؛ در خطرها از قوم خود و در خطرها از امّت‌ها؛ در خطرها در شهر؛ در خطرها در بیابان؛ در خطرها در دریا؛ در خطرها در میان برادران دروغین؛
\v 27 در زحمت و مشقت، در بی‌خوابیها بارها؛ در گرسنگی و تشنگی، در روزه‌ها بارها؛ در سرما و عریانی.
\v 28 گذشته از آنچه علاوه بر اینها است، آن باری که هر روزه بر من است، یعنی اندیشه برای همه کلیساها.
\v 29 کیست ضعیف که من ضعیف نمی‌شوم؟ چه کسی لغزش می‌خورد که من نمی‌سوزم؟
\v 30 اگر فخر می‌باید کرد از آنچه به ضعف من تعلق دارد، فخر می‌کنم.
\v 31 خدا و پدر عیسی مسیح خداوند که تا به ابد متبارک است، می‌داند که دروغ نمی‌گویم.
\v 32 در دمشق، فرماندارِ منصوب شده توسط حارِث پادشاه، شهر دمشقیان را برای گرفتن من نگهبانی می‌کرد.
\v 33 و مرا از دریچه‌ای در زنبیلی از دیوار پایین کردند و از دستهای وی بدر رفتم.