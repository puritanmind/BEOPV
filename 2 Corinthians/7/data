\c 7
\p
\v 1 پس ای عزیزان، چون این وعده‌ها را داریم، خویشتن را از هر ناپاکی جسم و روح پاک بسازیم و قدّوسیّت را در خدا ترسی به کمال رسانیم.
\v 2 ما را در دلهای خود جا دهید. بر هیچ‌کس بدی نکردیم و هیچ‌کس را فاسد نساختیم و هیچ‌کس را سودجویی ننمودیم.
\v 3 این را از روی سرزنش نمی‌گویم، زیرا پیشتر گفتم، که در دل ما هستید تا در مرگ و حیات با هم باشیم.
\v 4 بسیار بی‌پروا با شما سخن می‌گویم، به شما بسیار فخر می‌کنم. پُر از تسلّی گشته‌ام و در هر زحمتی که بر ما می‌آید، بی‌اندازه شادی می‌کنم.
\v 5 زیرا چون به مقدونیه هم رسیدیم، جسم ما آسایش نیافت، بلکه از هر سو زحمت کشیدیم؛ در بیرون، جدالها و در درون، ترسها بود.
\v 6 امّا خدایی که تسلّی‌دهنده افتادگان است، ما را به آمدن تیطُس تسلّی بخشید.
\v 7 و نه تنها از آمدن او، بلکه به آن تسلّی نیز که او در شما یافته بود، چون ما را آگاه ساخت از اشتیاق شما و اندوه شما و غیرتی که نسبت به من داشتید، به نوعی که بیشتر شادمان گردیدم.
\v 8 زیرا که هرچند شما را به آن رساله غمگین ساختم، پشیمان نیستم، اگرچه پشیمان هم بودم زیرا دریافتم که آن رساله شما را هرچند برای مدتی، غمگین ساخت.
\v 9 اکنون شادمانم، نه از آنکه اندوهگین شدید، بلکه از اینکه اندوه شما به توبه انجامید، زیرا که اندوه شما برای خدا بود تا به هیچ‌وجه زیانی از ما به شما نرسد.
\v 10 زیرا اندوهی که برای خداست موجب توبه می‌شود به جهت نجات که از آن پشیمانی نیست؛ امّا اندوه دنیوی موجب مرگ است.
\v 11 زیرا اینک همین که اندوه شما برای خدا بود، چه ملاحظه کاری، چه دفاع از خود، چه خشم، چه ترس، چه اشتیاق، چه غیرت، چه انتقامی را در شما پدید آورد. در هر چیز خود را ثابت کردید که در این امر بی‌تقصیر هستید.
\v 12 باری هرگاه به شما نوشتم، نه برای او که بدی کرده بود، و نه برای او که متحمل بدی شده بود، بلکه تا توجه ما برای شما به شما در حضور خدا ظاهر شود.
\v 13 و از این جهت تسلّی یافتیم امّا در تسلّی خود شادی ما به خاطر شادی تیطُس بیش از حد گردید چونکه روح او از همهٔ شما تازگی یافته بود.
\v 14 زیرا اگر دربارهٔ شما بدو فخر کردم، شرمنده نشدم، بلکه چنانکه همه سخنان را به شما به راستی گفتیم، همچنین فخر ما به تیطُس راست در آمد.
\v 15 و مهر درونی او به‌سوی شما زیادتر می‌شود، چونکه اطاعت همگی شما را به یاد می‌آورد که چگونه به ترس و لرز او را پذیرفتید.
\v 16 شادمانم که در هرچیز بر شما اعتماد دارم.