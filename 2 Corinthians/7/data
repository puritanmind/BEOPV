\c 7
\p
\v 1 پس ای عزیزان، چون این وعده‌ها را داریم، خویشتن را از هر نجاست جسم و روح پاک بسازیم و قدّوسیّت را در خدا ترسی به کمال رسانیم.
\v 2 ما را در دلهای خود جا دهید. بر هیچ‌کس ظلم نکردیم و هیچ‌کس را فاسد نساختیم و هیچ‌کس را مغبون ننمودیم.
\v 3 این را از روی سرزنش نمی‌گویم، زیرا پیش گفتم که در دل ما هستید تا در مرگ و حیات با هم باشیم.
\v 4 مرا بر شما اعتماد کلی و دربارهٔ شما فخر کامل است. از تسلّی سیر گشته‌ام و در هر زحمتی که بر ما می‌آید، شادی وافر می‌کنم.
\v 5 زیرا چون به مقدونیه هم رسیدیم، جسم ما آرامی نیافت، بلکه در هرچیز زحمت کشیدیم؛ در ظاهر، نزاعها و در باطن، ترسها بود.
\v 6 امّا خدایی که تسلّی‌دهنده افتادگان است، ما را به آمدن تیطُس تسلّی بخشید.
\v 7 و نه از آمدن او تنها بلکه به آن تسلّی نیز که او در شما یافته بود، چون ما را مطلع ساخت از شوق شما و نوحه‌گری شما و غیرتی که دربارهٔ من داشتید، به نوعی که بیشتر شادمان گردیدم.
\v 8 زیرا که هرچند شما را به آن رساله غمگین ساختم، پشیمان نیستم، اگرچه پشیمان هم بودم زیرا یافتم که آن رساله شما را اگر هم به ساعتی، غمگین ساخت.
\v 9 اکنون شادمانم، نه از آنکه غم خوردید بلکه از اینکه غم شما به توبه انجامید ، زیرا که غم شما برای خدا بود تا به هیچ‌وجه زیانی از ما به شما نرسد.
\v 10 زیرا غمی که برای خداست منشأ توبه می‌باشد به جهت نجات که از آن پشیمانی نیست؛ امّا غم دنیوی منشأ مرگ است.
\v 11 زیرا اینک همین که غم شما برای خدا بود، چگونه کوشش، بل احتجاج، بل خشم، بل ترس، بل اشتیاق، بل غیرت، بل انتقام را در شما پدید آورد. در هر چیز خود را ثابت کردید که در این امر آزاد هستید.
\v 12 باری هرگاه به شما نوشتم، بجهت آن ظالم یا مظلوم نبود، بلکه تا غیرت ما دربارهٔ شما به شما در حضور خدا ظاهر شود.
\v 13 و از این جهت تسلّی یافتیم امّا در تسلّی خود شادی ما از خوشی تیطُس بی‌نهایت زیاده گردید چونکه روح او از همهٔ شما آرامی یافته بود.
\v 14 زیرا اگر دربارهٔ شما بدو فخر کردم، خجل نشدم بلکه چنانکه همه سخنان را به شما به راستی گفتیم، همچنین فخر ما به تیطُس راست شد.
\v 15 و خاطر او به‌سوی شما زیادتر مایل گردید، چونکه اطاعت همهٔ شما را به یاد می‌آورد که چگونه به ترس و لرز او را پذیرفتید.
\v 16 شادمانم که در هرچیز بر شما اعتماد دارم.