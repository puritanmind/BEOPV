\c 1
\p
\v 1 پولُس، به ارادهٔ خدا رسول عیسی مسیح، و تیموتاؤس برادر، به کلیسای خدا که در قُرِنتُس می‌باشد با همه مقدّسینی که در تمام اخائیه هستند،
\v 2 فیض و آرامش از پدر ما خدا و عیسی مسیح خداوند به شما باد.
\v 3 متبارک باد خدا و پدر خداوند ما عیسی مسیح که پدر رحمتها و خدای همهٔ تسلّیات است،
\v 4 که ما را در هر سختیهایمان تسلّی می‌دهد تا ما بتوانیم دیگران را در هر مصیبتی که باشد تسلّی نماییم، به آن تسلّی که خود از خدا یافته‌ایم.
\v 5 زیرا به اندازه‌ای که دردهای مسیح در ما زیاد می‌شود، به همین گونه تسلّی ما نیز بوسیله مسیح زیاد می‌گردد .
\v 6 امّا خواه زحمت کشیم، برای تسلّی و نجات شماست، و خواه تسلّی پذیریم این هم برای تسلّی و نجات شما است، که میسّر می‌شود در تحمل در همین دردهایی که ما هم می‌بینیم.
\v 7 و امید ما برای شما استوار می‌شود زیرا می‌دانیم که چنانکه شما شریک دردها هستید، همچنین شریک تسلّی نیز خواهید بود.
\v 8 زیرا ای برادران نمی‌خواهیم شما بیخبر باشید از تنگیای که در آسیا به ما عارض گردید که بی‌نهایت و فوق از طاقت بار کشیدیم، بحدی که از جان هم مأیوس شدیم.
\v 9 امّا در خود حکم مرگ داشتیم تا بر خود توکّل نکنیم، بلکه بر خدا که مردگان را برمی‌خیزاند،
\v 10 که ما را از چنین مرگ رهانید و می‌رهاند و به او امیدواریم که بعد از این هم خواهد رهانید.
\v 11 و شما نیز به دعا در حقّ ما اعانت می‌کنید تا آنکه برای آن نعمتی که از اشخاص بسیاری به ما رسید، شکرگزاری هم بجهت ما از بسیاری بجا آورده شود.
\v 12 زیرا که فخر ما این است یعنی شهادت وجدان ما که به قدّوسیّت و اخلاص خدایی، نه به حکمت جسمانی، بلکه به فیض الهی در جهان رفتار نمودیم و خصوصاً نسبت به شما.
\v 13 زیرا چیزی به شما نمی‌نویسیم مگر آنچه می‌خوانید و به آن اعتراف می‌کنید و امیدوارم که تا به آخر اعتراف هم خواهید کرد.
\v 14 چنانکه به ما فیالجمله اعتراف کردید که محل فخر شما هستیم، چنانکه شما نیز ما را می‌باشید در روز عیسی خداوند.
\v 15 و بدین اعتماد قبل از این خواستم به نزد شما آیم تا نعمتی دیگر بیابید،
\v 16 و از راه شما به مقدونیه بروم و باز از مقدونیه نزد شما بیایم و شما مرا به‌سوی یهودیّه راهی کنید.
\v 17 پس چون این را خواستم، آیا سهل‌انگاری کردم؟ یا قصد من قصد بشری باشد، تا آنکه به نزد من بلی بلی و نی نی باشد.
\v 18 امّا خدا امین است که سخن ما با شما بلی و نی نیست.
\v 19 زیرا که پسرِ خدا عیسی مسیح که ما یعنی من و سلوانس و تیموتاؤس در میان شما به وی موعظه کردیم، بلی و نی نشد بلکه در او بلی شده است.
\v 20 زیرا چندان که وعده‌های خدا است، همه در او بلی و از این جهت در او امین است تا خدا از ما تمجید یابد.
\v 21 امّا او که ما را با شما در مسیح استوار می‌گرداند و ما را مسح نموده است، خداست.
\v 22 که او نیز ما را مهر نموده و بیعانه روح را در دلهای ما عطا کرده است.
\v 23 امّا من خدا را بر جان خود شاهد می‌خوانم که برای شفقت بر شما تا بحال به قُرِنتُس نیامدم،
\v 24 نه آنکه بر ایمان شما حکم کرده باشیم بلکه شادی شما را مددکار هستیم زیرا که به ایمان قایم هستید.