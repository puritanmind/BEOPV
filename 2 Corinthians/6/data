\c 6
\p
\v 1 پس چون همکاران او هستیم، التماس می‌نماییم که فیض خدا را بیهوده نیافته باشید.
\v 2 زیرا می‌گوید، در وقتِ مقبول تو را شنیدم و در روز نجات تو را یاری نمودم. اینک، اکنون زمان مقبول است؛ اینک، الآن روز نجات است.
\v 3 در هیچ چیز لغزش نمی‌دهیم که مبادا خدمت ما ملامت کرده شود،
\v 4 بلکه در هر امری خود را ثابت می‌کنیم که خادمان خدا هستیم، با صبر بسیار، در زحمات، در نیازمندی‌ها، در تنگیها،
\v 5 در تازیانه‌ها، در زندانها، درغوغاها، در تلاشها، در بی‌خوابیها، در گرسنگیها،
\v 6 در پاکی، در معرفت، در بردباری، در مهربانی، در روح‌القدس، در محبّت بیریا،
\v 7 در کلام حق، در قدرت خدا با اسلحه عدالت بر طرف راست و چپ،
\v 8 به عزت و ذلت، و بدنامی و نیکنامی؛ چون گمراه‌کنندگان و اینک راستگو هستیم؛
\v 9 گویی گمنام و اینک معروف؛ گویی در حالت مرگ و اینک زنده هستیم؛ گویی مجازات کرده شده، امّا کشته نه؛
\v 10 گویی غمگین، ولی دائماً شادمان؛ گویی فقیر و اینک بسیاری را دولتمند می‌سازیم؛ گویی بیچیز، امّا مالک همه چیز.
\v 11 ای قُرِنتیان، دهان ما به‌سوی شما گشاده و دل ما وسیع شده است.
\v 12 در ما تنگ نیستید امّا در احشای خود تنگ هستید.
\v 13 پس در جزای این، زیرا که به فرزندان خود سخن می‌گویم، شما نیز گشاده شوید.
\v 14 زیر یوغ ناموافق با بی‌ایمانان مشوید، زیرا عدالت را با گناه چه رفاقت و نور را با تاریکی چه شراکت است؟
\v 15 و مسیح را با بلیعال چه مناسبت و مومن را با کافر چه نصیب است؟
\v 16 و معبد خدا را با بتها چه موافقت؟ زیرا شما معبد خدای زنده می‌باشید، چنانکه خدا گفت که در ایشان ساکن خواهم بود و در ایشان راه خواهم رفت و خدای ایشان خواهم بود، و ایشان قوم من خواهند بود.
\v 17 پس خداوند می‌گوید، از میان ایشان بیرون آیید و جدا شوید و چیز ناپاک را لمس مکنید تا من شما را مقبول بدارم،
\v 18 و شما را پدر خواهم بود و شما مرا پسران و دختران خواهید بود؛ خداوند قادر مطلق می‌گوید.