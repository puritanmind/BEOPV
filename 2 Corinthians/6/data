\c 6
\p
\v 1 پس چون همکاران او هستیم، التماس می‌نماییم که فیض خدا را بیفایده نیافته باشید.
\v 2 زیرا می‌گوید، در وقتِ مقبول تو را مستجاب فرمودم و در روز نجات تو را اعانت کردم. اینک، اکنون زمان مقبول است؛ اینک، اکنون روز نجات است.
\v 3 در هیچ چیز لغزش نمی‌دهیم که مبادا خدمت ما ملامت کرده شود،
\v 4 بلکه در هر امری خود را ثابت می‌کنیم که خادمان خدا هستیم، در صبر بسیار، در زحمات، در حاجات، در تنگیها،
\v 5 در تازیانه‌ها، در زندانها، در فتنه‌ها، در محنتها، در بی‌خوابیها، در گرسنگیها،
\v 6 در طهارت، در معرفت، در حلم، در مهربانی، در روح‌القدس، در محبّت بیریا،
\v 7 در کلام حق، در قوّت خدا با اسلحه عدالت بر طرف راست و چپ،
\v 8 به عزت و ذلت، و بدنامی و نیکنامی؛ چون گمراه‌کنندگان و اینک راستگو هستیم؛
\v 9 چون مجهول و اینک معروف؛ چون در حالت مرگ و اینک زنده هستیم؛ چون سیاست کرده شده، امّا مقتول نی؛
\v 10 چون غمگین، ولی دائماً شادمان؛ چون فقیر و اینک بسیاری را دولتمند می‌سازیم؛ چون بیچیز، امّا مالک همه چیز.
\v 11 ای قُرِنتیان، دهان ما به‌سوی شما گشاده و دل ما وسیع شده است.
\v 12 در ما تنگ نیستید امّا در احشای خود تنگ هستید.
\v 13 پس در جزای این، زیرا که به فرزندان خود سخن می‌گویم، شما نیز گشاده شوید.
\v 14 زیر یوغ ناموافق با بی‌ایمانان مشوید، زیرا عدالت را با گناه چه رفاقت و نور را با تاریکی چه شراکت است؟
\v 15 و مسیح را با بلیعال چه مناسبت و مومن را با کافر چه نصیب است؟
\v 16 و معبد خدا را با بتها چه موافقت؟ زیرا شما معبد خدای زنده می‌باشید، چنانکه خدا گفت که در ایشان ساکن خواهم بود و در ایشان راه خواهم رفت و خدای ایشان خواهم بود، و ایشان قوم من خواهند بود.
\v 17 پس خداوند می‌گوید، از میان ایشان بیرون آیید و جدا شوید و چیز ناپاک را لمس مکنید تا من شما را مقبول بدارم،
\v 18 و شما را پدر خواهم بود و شما مرا پسران و دختران خواهید بود؛ خداوند قادر مطلق می‌گوید.