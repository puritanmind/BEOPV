\c 5
\p
\v 1 زیرا می‌دانیم که هرگاه این خانه زمینی خیمهٔ ما نابود شود، عمارتی از خدا داریم، خانه‌ای ناساخته شده به دستها و جاودانی در آسمانها.
\v 2 زیرا که در این هم آه می‌کشیم، چونکه مشتاق هستیم که خانه خود را که از آسمان است در بر پوشیم،
\v 3 اگر چنین است، پوشیده، عریان یافت نخواهیم شد.
\v 4 از آنرو که ما نیز که در این خیمه هستیم، گرانبار شده، آه می‌کشیم، نه بدان جهت که می‌خواهیم جامه از تن به‌در کنیم، بلکه آن را بپوشیم تا فانی در حیات غرق شود.
\v 5 امّا او که ما را برای این مهیا ساخت خدا است که بیعانه روح را به ما می‌دهد.
\v 6 پس دائما مطمئن هستیم و می‌دانیم که مادامی که در بدن منزل داریم، از خداوند غریب می‌باشیم،
\v 7 ( زیرا که به ایمان رفتار می‌کنیم نه به دیدار).
\v 8 پس مطمئن هستیم و این را بیشتر می‌پسندیم که از بدن غایب شده و به نزد خداوند حاضر شویم.
\v 9 لهذا زحمت می‌کشیم، تا خواه حاضر و خواه غایب، او را خشنود سازیم.
\v 10 زیرا لازم است که همه ما در حضور مسند داوری مسیح حاضر شویم تا هرکس آنچه در بدن خود [کرده] بیابد، به‌حسب آنچه کرده باشد، چه نیک چه بد.
\v 11 پس چون ترس خدا را دانسته‌ایم، مردم را مجاب می‌سازیم. امّا به خدا آشکار شده‌ایم و امیدوارم به وجدانهای شما هم آشکار شویم.
\v 12 زیرا بار دیگر خود را به شما توصیه نمی‌کنیم، بلکه فرصتی می‌دهیم تا بجای ما فخر کنید، تا شما را [جوابی باشد] برای آنانی که در ظاهر و نه در دل فخر می‌کنند.
\v 13 زیرا اگر از خود بیخود هستیم، برای خداست و اگر هشیاریم برای شما است.
\v 14 زیرا محبّت مسیح ما را فرو گرفته است، چونکه این را دریافتیم که یک نفر برای همه مرد پس همه مردند.
\v 15 و برای همه مرد تا آنانی که زنده‌اند، از این به بعد برای خویشتن زیست نکنند بلکه برای او که برای ایشان مرد و دوباره برخاست.
\v 16 بنابراین، ما بعد از این هیچ‌کس را به‌حسب جسم نمی‌شناسیم، بلکه هرگاه مسیح را هم به‌حسب جسم شناخته بودیم، الآن دیگر او را نمی‌شناسیم.
\v 17 پس اگر کسی در مسیح باشد، خلقت تازه‌ای است؛ چیزهای کهنه درگذشت، اینک همه چیز تازه شده است.
\v 18 و همه چیز از خدا که ما را بواسطهٔ عیسی مسیح با خود آشتی داده و خدمت آشتی را به ما سپرده است.
\v 19 یعنی اینکه خدا در مسیح بود و جهان را با خود آشتی می‌داد و خطایای ایشان را به حساب ایشان نگذاشت و کلام آشتی را به ما سپرد.
\v 20 پس برای مسیح سفیران هستیم که گویا خدا به زبان ما وعظ می‌کند. پس از جانب مسیح استدعا می‌کنیم که با خدا آشتی کنید.
\v 21 زیرا او را که گناه نشناخت، در راه ما گناه ساخت تا ما در وی عدالت خدا شویم.