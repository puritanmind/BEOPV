\c 3
\p
\v 1 آیا باز شروع به توصیه از خود می‌کنیم؟ و آیا مثل بعضی احتیاج به توصیه نامه‌هایی به شما یا از شما داشته باشیم؟
\v 2 شما رساله ما هستید، نوشته شده در دلهای ما، معروف و خوانده شده همهٔ آدمیان.
\v 3 چونکه ظاهر شده‌اید که رساله مسیح می‌باشید، خدمت کرده شده از ما و نوشته شده نه به مُرکّب بلکه به روح خدای زنده، نه بر لوحه‌های سنگی، بلکه بر لوحه‌های دلهای گوشتین.
\v 4 امّا بوسیله مسیح چنین اعتماد به خدا داریم.
\v 5 نه آنکه خود کفایت داشته باشیم که چیزی را از خود تصور کنیم که گویا از ما باشد، بلکه کفایت ما از خداست.
\v 6 که او ما را هم کفایت داد تا عهد جدید را خادم شویم، نه نوشته را، بلکه روح را، زیرا که نوشته می‌کُشد، امّا روح زنده می‌کند.
\v 7 امّا اگر خدمت مرگ که در نوشته بود و بر سنگها تراشیده شده با جلال می‌بود، بحدی که بنی‌اسرائیل نمی‌توانستند صورت موسی را نظاره کنند به‌سبب جلال چهره او که فانی بود،
\v 8 چگونه خدمت روح با جلال بیشتر نخواهد بود؟
\v 9 زیرا هرگاه خدمت محکومیت با جلال باشد، چند مرتبه بیشتر خدمت عدالت در جلال خواهد افزود.
\v 10 زیرا که آنچه جلال داده شده بود نیز بدین نسبت جلالی نداشت به‌سبب این جلال برتر.
\v 11 زیرا اگر آن فانی با جلال بود، چقدر بیشتر آنچه باقی می‌مانَد، در جلال خواهد بود.
\v 12 پس چون چنین امید داریم، با کمال صراحت\f + یا شهامت\f* سخن می‌گوییم.
\v 13 و نه مانند موسی که نقابی بر چهره خود کشید تا بنی‌اسرائیل، غایت این فانی را نظر نکنند،
\v 14 بلکه ذهن ایشان کور شد زیرا که تا امروز همان نقاب در خواندن عهد عتیق باقی است و برداشته نشده است، زیرا که فقط در مسیح لغو می‌گردد.
\v 15 بلکه تا امروز وقتی که موسی را می‌خوانند، نقاب بر دل ایشان برقرار می‌ماند.
\v 16 امّا هرگاه به‌سوی خداوند رجوع کنند، نقاب برداشته می‌شود.
\v 17 حال، خداوند روح است و جایی که روح خداوند است، آنجا آزادی است.
\v 18 امّا همه ما چون با چهره بی‌نقاب جلال خداوند را در آینه می‌نگریم، از جلال تا جلال به همان صورت دگرگون می‌شویم، چنانکه از خداوند که روح است.