\c 12
\p
\v 1 لازم است که فخر کنم، هرچند شایستهٔ من نیست. من به رویاها و مکاشفات خداوند می‌آیم.
\v 2 شخصی را در مسیح می‌شناسم، چهارده‌سال قبل از این. آیا در جسم؟ نمی‌دانم! و آیا بیرون از جسم؟ نمی‌دانم! خدا می‌داند. چنین شخصی که تا آسمان سوم ربوده شد.
\v 3 و چنین شخص را می‌شناسم، خواه در جسم و خواه جدا از جسم، نمی‌دانم، خدا می‌داند،
\v 4 که به فردوس ربوده شد و سخنان ناگفتنی شنید که انسان را اجازه نیست به آنها سخن گوید.
\v 5 از چنین شخص فخر خواهم کرد، امّا از خود جز از ضعفهای خویش فخر نمی‌کنم.
\v 6 زیرا اگر بخواهم فخر بکنم، بی‌فهم نمی‌باشم چونکه راست می‌گویم. امّا اجتناب می‌کنم مبادا کسی در حقّ من گمانی برد فوق از آنچه در من بیند یا از من شنود.
\v 7 و تا آنکه از فراوانی بسیار مکاشفات بیش از حد سرافرازی ننمایم، خاری در جسم من داده شد، فرستادۀ شیطان، تا مرا ضربه زند، مبادا بیش از حد سرافرازی نمایم.
\v 8 و دربارهٔ آن از خداوند سه دفعه استدعا نمودم تا از من برود.
\v 9 مرا گفت، فیض من تو را کافی است، زیرا که قدرت من در ضعف کامل می‌گردد. پس به شادی بسیار از ضعف‌های خود بیشتر فخر خواهم نمود تا قدرت مسیح در من ساکن شود.
\v 10 بنابراین، از ضعف‌ها و رسواییها و احتیاجات و آزارها و تنگیها بخاطر مسیح شادمانم، زیرا که چون ناتوانم، آنگاه توانا هستم.
\v 11 در فخر نمودن بی‌فهم شده‌ام! شما مرا مجبور ساختید. زیرا می‌بایست شما مرا ستایش کرده باشید، از آنرو که من از بزرگترین رسولان به هیچ‌وجه کمتر نیستم، هرچند هیچ هستم.
\v 12 بدرستی که نشانه‌های یک رسول در میان شما با کمال صبر از آیات و معجزات و اعمال قدرتمند پدید گشت.
\v 13 زیرا چه چیز است که در آن از سایر کلیساها کمتر بودید؟ جز اینکه من بر شما بار ننهادم. این بی‌انصافی را از من ببخشید!
\v 14 اینک مرتبهٔ سوم آماده هستم که نزد شما بیایم و بر شما بار نخواهم نهاد از آنرو که نه مال شما بلکه خود شما را طالبم، زیرا که نمی‌باید فرزندان برای والدین پس‌انداز کنند، بلکه والدین برای فرزندان.
\v 15 امّا من به کمال خوشی برای جانهای شما صرف می‌کنم و صرف کرده خواهم شد. و اگر شما را بیشتر محبّت نمایم، آیا کمتر محبّت بینم؟
\v 16 امّا باشد، من بر شما بار ننهادم بلکه چون حیله‌گر بودم، شما را به مکر به چنگ آوردم.
\v 17 آیا به یکی از آنانی که نزد شما فرستادم، سودی از شما بردم؟
\v 18 به تیطُس التماس نمودم و با وی برادری را فرستادم. آیا تیطُس از شما سودی برد؟ مگر به یک روح و یک روش رفتار ننمودیم؟
\v 19 آیا باز گمان می‌کنید که نزد شما از خود دفاع می‌کنیم؟ به حضور خدا در مسیح سخن می‌گوییم. امّا همه چیز ای عزیزان برای بنای شما است.
\v 20 زیرا می‌ترسم که چون آیم شما را نه چنانکه می‌خواهم بیابم و شما مرا بیابید چنانکه نمی‌خواهید که مبادا نزاع و حسد و خشمها و جدالها و افترا و غیبت و غرور و بی‌نظمی‌ها باشد.
\v 21 و چون بازآیم، خدای من مرا نزد شما فروتن سازد و ماتم گیرم برای بسیاری از آنانی که پیشتر گناه کردند و از ناپاکی و زنا و عیاشی که کرده بودند، توبه ننمودند.