\c 13
\p
\v 1 این مرتبهٔ سوم نزد شما می‌آیم. به گواهی دو یا سه شاهد، هر سخن ثابت خواهد شد.
\v 2 قبلاً به شما گفتم و از قبل به شما می‌گویم، که گویا دفعه دوم حاضر بوده‌ام، هرچند الآن غایب هستم، به آنانی که قبل از این گناه کردند و همه دیگران می‌نویسم، که اگر بازآیم، مسامحه نخواهم نمود.
\v 3 چونکه دلیل مسیح را که در من سخن می‌گوید می‌جویید که او نزد شما ضعیف نیست بلکه در شما تواناست.
\v 4 زیرا هرچند در ضعف مصلوب گشت، امّا به قدرت خدا زیست می‌کند. چونکه ما نیز در وی ضعیف هستیم، امّا با او از قدرت خدا که به‌سوی شما است، زیست خواهیم کرد.
\v 5 خود را امتحان کنید که در ایمان هستید یا نه. خود را به اثبات رسانید. آیا خود را نمی‌شناسید که عیسی مسیح در شما است اگر مردود نیستید؟
\v 6 امّا امیدوارم که خواهید دانست که ما مردود نیستیم.
\v 7 و از خدا دعا می‌کنم که شما هیچ بدی نکنید، نه تا ظاهر شود که ما مقبول هستیم، بلکه تا شما نیکویی کرده باشید، هرچند ما گویا مردود باشیم.
\v 8 زیرا که هیچ نمی‌توانیم به خلاف راستی عمل نماییم بلکه برای راستی.
\v 9 و شادمانیم وقتی که ما ناتوانیم و شما توانایید. و نیز برای این دعا می‌کنیم که شما کامل شوید.
\v 10 از این جهت این را در غیاب می‌نویسم تا هنگامی که حاضر شوم، سختی نکنم مطابق آن قدرتی که خداوند بجهت بنا نه برای ویران کردن به من داده است.
\v 11 در خاتمه، ای برادران، شاد باشید؛ کامل شوید؛ تسلّی پذیرید؛ یک رأی بوده، و در صلح زندگی کنید و خدای محبّت و آرامش با شما خواهد بود.
\v 12 یکدیگر را به بوسه مقدّسانه درود گویید.
\v 13 همهٔ مقدّسان به شما سلام می‌رسانند.
\v 14 فیض عیسی خداوند و محبّت خدا و مشارکت روح‌القدس با همهٔ شما باد. آمین.