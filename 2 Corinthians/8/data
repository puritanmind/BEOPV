\c 8
\p
\v 1 امّا ای برادران، شما را مطلع می‌سازیم از فیض خدا که به کلیساهای مقدونیه عطا شده است.
\v 2 زیرا در امتحان شدید زحمت، فراوانی خوشی ایشان ظاهر گردید و از زیادی فقر ایشان، دولت سخاوت ایشان افزوده شد.
\v 3 زیرا که شاهد هستم که به‌حسب طاقت بلکه فوق از طاقت خویش به رضامندی تمام،
\v 4 التماس بسیار نموده، این نعمت و شراکت در خدمت مقدّسین را از ما طلبیدند.
\v 5 و نه چنانکه امید داشتیم، بلکه اوّل خویشتن را به خداوند و به ما برحسب ارادهٔ خدا دادند.
\v 6 و از این سبب از تیطُس استدعا نمودیم که همچنانکه شروع این نعمت را در میان شما کرد، آن را به انجام هم برساند.
\v 7 بلکه چنانکه در هرچیز افزونی دارید، در ایمان و کلام و معرفت و کمال اجتهاد و محبّتی که با ما می‌دارید، در این نعمت نیز بیفزایید.
\v 8 این را به طریق حکم نمی‌گویم بلکه به‌سبب اجتهاد دیگران و تا اخلاص محبّت شما را بیازمایم.
\v 9 زیرا که فیض خداوند ما عیسی مسیح را می‌دانید که هرچند دولتمند بود، برای شما فقیر شد تا شما از فقر او دولتمند شوید.
\v 10 و در این، رأی می‌دهم زیرا که این شما را شایسته است، چونکه شما در سال گذشته، نه در عمل فقط بلکه در اراده نیز اوّل از همه شروع کردید.
\v 11 امّا اکنون عمل را به انجام رسانید تا چنانکه دلگرمی در اراده بود، انجام عمل نیز برحسب آنچه دارید بشود.
\v 12 زیرا هرگاه دلگرمی باشد، مقبول می‌افتد، به‌حسب آنچه کسی دارد نه به‌حسب آنچه ندارد.
\v 13 و نه اینکه دیگران را راحت و شما را زحمت باشد، بلکه به طریق مساوات؛ تا در حال، زیادی شما برای کمی ایشان بکار آید؛
\v 14 و تا زیادی ایشان بجهت کمی شما باشد و مساوات بشود.
\v 15 چنانکه مکتوب است، آنکه بسیار جمع کرد، زیادی نداشت و آنکه اندکی جمع کرد، کمی نداشت.
\v 16 امّا شکر خداراست که این اجتهاد را برای شما در دل تیطُس نهاد.
\v 17 زیرا او خواهش ما را اجابت نمود، بلکه بیشتر با اجتهاد بوده، به رضامندی تمام به‌سوی شما روانه شد.
\v 18 و با وی آن برادری را فرستادیم که مدح او در انجیل در تمامی کلیساها است.
\v 19 و نه همین فقط بلکه کلیساها نیز او را اختیار کردند تا در این نعمتی که خدمت آن را برای تمجید خداوند و دلگرمی شما می‌کنیم، هم‌سفر ما بشود.
\v 20 چونکه اجتناب می‌کنیم که مبادا کسی ما را ملامت کند دربارهٔ این سخاوتی که خادمان آن هستیم.
\v 21 زیرا که نه در حضور خداوند فقط، بلکه در نظر مردم نیز چیزهای نیکو را تدارک می‌بینیم.
\v 22 و با ایشان برادر خود را نیز فرستادیم که مکرّراً در امور بسیار او را با اجتهاد یافتیم و اکنون به‌سبب اعتماد کلی که بر شما می‌دارد، بیشتر با اجتهاد است.
\v 23 هرگاه دربارهٔ تیطُس (بپرسند)، او در خدمت شما رفیق و همکار من است؛ و اگر دربارهٔ برادران ما، ایشان رُسُل کلیساها و جلال مسیح می‌باشند.
\v 24 پس دلیل محبّت خود و فخر ما را دربارهٔ شما در حضور کلیساها به ایشان ظاهر نمایید.