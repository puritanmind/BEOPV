\c 8
\p
\v 1 امّا ای برادران، شما را مطلع می‌سازیم از فیض خدا که به کلیساهای مقدونیه عطا شده است.
\v 2 زیرا در آزمون شدید زحمت، فراوانی خوشی ایشان ظاهر گردید و از فقر شدیدشان، ثروت سخاوتمندی ایشان افزوده شد.
\v 3 زیرا که شاهد هستم که به حد توان بلکه بیش از توان خویش به ارادۀ خود،
\v 4 با اصرار بسیار از ما خواهش کردند که این نعمت و شراکت در خدمت مقدّسین را [بپذیریم].
\v 5 و نه چنانکه امید داشتیم، بلکه اوّل خویشتن را به خداوند و به ما برحسب ارادهٔ خدا دادند.
\v 6 و از این سبب از تیطُس استدعا نمودیم که همچنانکه این نعمت را در میان شما آغاز کرد، آن را به انجام هم برساند.
\v 7 بلکه چنانکه در هرچیز افزونی دارید، در ایمان و کلام و معرفت و کمال کوشش و محبّتی که با ما دارید، در این نعمت نیز فزونی یابید.
\v 8 این را به طریق حکم نمی‌گویم بلکه به خاطر کوشش دیگران و تا خلوص محبّت شما را بیازمایم.
\v 9 زیرا که فیض خداوند ما عیسی مسیح را می‌دانید که هرچند دولتمند بود، برای شما فقیر شد تا شما از فقر او دولتمند شوید.
\v 10 و در این نصیحت خود را می‌دهم، زیرا که این شما را شایسته است، چونکه شما در سال گذشته، نه تنها در عمل، بلکه در اراده نیز اوّل از همه شروع کردید.
\v 11 امّا اکنون عمل را به انجام رسانید تا چنانکه در اراده آماده بود، انجام عمل نیز برحسب آنچه دارید بشود.
\v 12 زیرا هرگاه آمادگی باشد، پذیرفته می‌شود، به‌حسب آنچه کسی دارد نه به‌حسب آنچه ندارد.
\v 13 و نه اینکه دیگران را راحتی و شما را سختی باشد،
\v 14 بلکه به طریق تساوی؛ تا در حال، فزونی شما برای نیاز ایشان بکار آید؛ و تا فزونی ایشان برای نیاز شما باشد و مساوات برقرار خواهد شد.
\v 15 چنانکه مکتوب است، آنکه بسیار جمع کرد، زیاده نداشت و آنکه اندکی جمع کرد، کمی نداشت.
\v 16 امّا شکر خداراست که این اشتیاق توجه را برای شما در دل تیطُس نهاد.
\v 17 زیرا او خواهش ما را اجابت نمود، بلکه بیشتر با اشتیاق بوده، به رضامندی تمام به‌سوی شما روانه شد.
\v 18 و با وی آن برادری را فرستادیم که ستایش او در انجیل در تمامی کلیساها است.
\v 19 و نه تنها این، بلکه کلیساها نیز او را اختیار کردند تا در این فیضی که خدمت آن را برای جلال خداوند و دلگرمی شما می‌کنیم، هم‌سفر ما بشود.
\v 20 چونکه اجتناب می‌کنیم که مبادا کسی ما را ملامت کند دربارهٔ این سخاوتی که خادمان آن هستیم.
\v 21 زیرا که نه در حضور خداوند فقط، بلکه در نظر مردم نیز چیزهای نیکو را تدارک می‌بینیم.
\v 22 و با ایشان برادر خود را نیز فرستادیم که بارها در امور بسیار او را با جدّیت یافتیم و اکنون با جدّیت بیشتر، به علت اعتماد زیادی که به شما دارم.
\v 23 هرگاه دربارهٔ تیطُس [بپرسند]، او در خدمت شما شریک و همکار من است؛ و اگر دربارهٔ برادران ما، ایشان فرستادگان کلیساها و جلال مسیح می‌باشند.
\v 24 پس دلیل محبّت خود و فخر ما را دربارهٔ شما در حضور کلیساها به ایشان نشان دهید.