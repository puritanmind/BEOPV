\c 10
\p
\v 1 امّا من خود، پولُس، که چون در میان شما حاضر بودم، فروتن بودم، امّا وقتی که غایب هستم، با شما جسورم، از شما به فروتنی و ملایمت مسیح استدعا دارم‌
\v 2 و التماس می‌کنم که چون حاضر شوم با آن اطمینان، جسارت نکنم بدان نحو که مایلم نسبت به بعضی‌ها با جسارت باشم، با آنانی که می‌پندارند که ما به طریق جسم رفتار می‌کنیم.
\v 3 زیرا هرچند در جسم رفتار می‌کنیم، ولی برحسب جسم جنگ نمی‌نماییم.
\v 4 زیرا اسلحه جنگ ما جسمانی نیست بلکه نزد خدا برای انهدام دژها قدرتمند است،
\v 5 که خیالات و هر بلندی را که خود را به خلاف شناخت خدا می‌افرازد، به زیر می‌افکنیم و هر فکری را به اطاعت مسیح اسیر می‌سازیم،
\v 6 و آماده هستیم که از هر نافرمانی انتقام جوییم وقتی که اطاعت شما کامل شود.
\v 7 آیا به صورت ظاهری نظر می‌کنید؟ اگر کسی بر خود اعتماد دارد که از آن مسیح است، این را نیز از خود بداند که چنانکه او از آن مسیح است، ما نیز همچنان از آن مسیح هستیم.
\v 8 زیرا هرچند زیاده هم فخر بکنم دربارهٔ اقتدار خود که خداوند آن را برای بنا نه برای خرابی شما به ما داده است، شرمنده نخواهم شد،
\v 9 که مبادا معلوم شود که شما را به رساله‌ها می‌ترسانم.
\v 10 زیرا می‌گویند، رساله‌های او سنگین و قوی است، امّا حضور جسمی او ضعیف و سخنش رقّت‌انگیز.
\v 11 چنین شخص بداند که چنانکه در کلام به رساله‌ها در غیاب هستیم، همچنین نیز در عمل در حضور خواهیم بود.
\v 12 زیرا جرأت نداریم که خود را از کسانی که خویشتن را ستایش می‌کنند بشماریم، یا خود را با ایشان مقابله نماییم؛ بلکه ایشان چون خود را با خود می‌سنجند و خود را به خود مقایسه می‌نمایند، دانا نیستند.
\v 13 امّا ما زیاده از اندازه فخر نمی‌کنیم، بلکه به‌حسب اندازه آن قانونی که خدا برای ما پیمود، و آن اندازه‌ای است که به شما نیز می‌رسد.
\v 14 زیرا از حدّ خود تجاوز نمی‌کنیم که گویا به شما نرسیده باشیم، چونکه در انجیل مسیح به شما هم رسیده‌ایم.
\v 15 و از اندازه خود نگذشته در تلاشهای دیگران فخر نمی‌نماییم، ولی امید داریم که چون ایمان شما افزون شود، در میان شما به‌حسب قانون خود بسیار افزوده خواهیم شد.
\v 16 تا اینکه در مکانهای دورتر از شما هم بشارت دهیم و در زمینۀ دست‌آوردهای دیگران فخر نکنیم.
\v 17 امّا هرکه فخر نماید، به خداوند فخر بنماید.
\v 18 زیرا نه آنکه خود را ستایش کند پذیرفته است، بلکه آن را که خداوند ستایش نماید.