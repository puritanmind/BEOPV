\c 9
\p
\v 1 زیرا که در خصوص این خدمت مقدّسین، لازم نیست که به شما بنویسم.
\v 2 چونکه دلگرمی شما را می‌دانم که دربارهٔ آن بجهت شما به اهل مقدونیه فخر می‌کنم که از سال گذشته اهل اخائیه آماده شده‌اند و غیرت شما اکثر ایشان را برانگیخته است.
\v 3 امّا برادران را فرستادم که مبادا فخر ما دربارهٔ شما در این خصوص بیهوده باشد تا چنانکه گفته‌ام، آماده باشید.
\v 4 مبادا اگر اهل مقدونیه با من آیند و شما را ناآماده یابند، نمی‌گویم شما بلکه ما از این اعتمادی که به آن فخر کردیم، شرمنده شویم.
\v 5 پس لازم دانستم که برادران را نصیحت کنم تا قبل از ما نزد شما آیند و هدیۀ وعده داده شدۀ شما را مهیّا سازند تا حاضر باشد، از راه برکت نه از راه طمع.
\v 6 امّا خلاصه این است، هرکه اندک بکارد، اندک هم درو کند و هرکه با برکت کارد، با برکت نیز درو کند.
\v 7 امّا هرکس بطوری که در دل خود قصد کرده است بکند، نه به اکراه و اجبار، زیرا خدا بخشندۀ خوش را دوست می‌دارد.
\v 8 و خدا قادر است که هر نعمتی را برای شما بیفزاید تا همیشه در هر امری کفایت کامل داشته، برای هر عمل نیکو بیافزایید.
\v 9 چنانکه مکتوب است که، پراکنده ساخت و به فقرا داد و عدالتش تا به ابد باقی می‌ماند.
\v 10 امّا او که برای برزگر بذر و برای خورنده نان را آماده می‌کند، بذر شما را آماده کرده، خواهد افزود و ثمرات عدالت شما را زیاد خواهد کرد،
\v 11 تا آنکه در هرچیز دولتمند شده، کمال سخاوت را بنمایید که آن منشأ شکر خدا بوسیله ما می‌باشد.
\v 12 زیرا که بجا آوردن این خدمت، نه فقط نیازهای مقدّسین را رفع می‌کند، بلکه سپاس خدا را نیز بسیار می‌افزاید.
\v 13 و از دلیل این خدمت، خدا را تمجید می‌کنند به‌سبب اطاعت شما در اعتراف انجیل مسیح و سخاوت بخشش شما برای ایشان و همگان.
\v 14 و ایشان به‌سبب افزونی فیض خدایی که بر شماست، در دعای خود مشتاق شما می‌باشند.
\v 15 خدا را برای آن عطای وصف‌ناپذیرش شکر باد.