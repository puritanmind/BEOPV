\c 4
\p
\v 1 بنابراین چون این خدمت را داریم، چنانکه رحمت یافته‌ایم، خسته نمی‌شویم.
\v 2 بلکه آن پنهانی‌های ننگین را ترک کرده، به مکر رفتار نمی‌کنیم و کلام خدا را تحریف نمی‌کنیم، بلکه به اظهار راستی، خود را به وجدان هرکس در حضور خدا مقبول می‌سازیم.
\v 3 امّا اگر بشارت ما مخفی است، بر هلاک‌شوندگانمخفی است،
\v 4 که در ایشان خدای این جهان ذهنهای بی‌ایمانشان را کور گردانیده است که مبادا نور بشارت جلال مسیح که صورت خداست، ایشان را روشن سازد.
\v 5 زیرا به خویشتن موعظه نمی‌کنیم بلکه به مسیح عیسی خداوند، امّا به خویشتن که خادمین شما هستیم بخاطر عیسی.
\v 6 زیرا خدایی که فرمان داد تا نور از تاریکی بدرخشد، همان است که در دلهای ما درخشید تا نور شناخت جلال خدا در چهره عیسی مسیح بدرخشد.
\v 7 امّا این گنجینه را در ظروف خاکی داریم تا برتری قدرت از آن خدا باشد نه از جانب ما.
\v 8 ما از هر سو در فشاریم، ولی خُرد نشده‌ایم؛ متحیّر ولی مأیوس نیستیم؛
\v 9 آزار دیده، امّا واگذاشته نیستیم؛ افکنده شده، ولی نابود نشده‌ایم؛
\v 10 پیوسته مرگ عیسی خداوند را در بدن خود حمل می‌کنیم تا حیات عیسی هم در بدن ما ظاهر شود.
\v 11 زیرا ما که زنده‌ایم، دائماً بخاطر عیسی به مرگ سپرده می‌شویم تا حیات عیسی نیز در بدن فانی ما ظاهر شود.
\v 12 پس مرگ در ما کار می‌کند ولی حیات در شما.
\v 13 امّا چون همان روح ایمان را داریم، به‌حسب آنچه مکتوب است ایمان آوردم پس سخن گفتم، ما نیز چون ایمان داریم، از اینرو سخن می‌گوییم.
\v 14 چون می‌دانیم او که عیسی خداوند را برخیزانید، ما را نیز با عیسی خواهد برخیزانید و با شما حاضر خواهد ساخت.
\v 15 زیرا که همه چیز برای شما است تا آن فراوانی فیض با شکرگزاری بسیاری به جلال خدا بیفزاید.
\v 16 از این جهت خسته نمی‌شویم، بلکه هرچند انسان ظاهری ما فانی می‌شود، امّا انسان باطنی روز به روز تازه می‌گردد.
\v 17 زیرا که این رنج خفیف ما که برای لحظه‌ای است، بار جلالی جاودانی و بسیار فراتر را برای ما فراهم می‌کند.
\v 18 در حالی که ما نظر نمی‌کنیم به چیزهای دیدنی، بلکه به چیزهای نادیدنی، زیرا که آنچه دیدنی است، موقتی است و آنچه نادیدنی جاودانی.