\c 4
\p
\v 1 بنابراین چون این خدمت را داریم، چنانکه رحمت یافته‌ایم، خسته خاطر نمی‌شویم.
\v 2 بلکه آن پنهانی‌های ننگین را ترک کرده، به مکر رفتار نمی‌کنیم و کلام خدا را مغشوش نمی‌سازیم، بلکه به اظهار راستی، خود را به ضمیر هرکس در حضور خدا مقبول می‌سازیم.
\v 3 امّا اگر بشارت ما مخفی است، بر هالکان مخفی است،
\v 4 که در ایشان خدای این جهان فهم‌های بی‌ایمانشان را کور گردانیده است که مبادا تجلی بشارت جلال مسیح که صورت خداست، ایشان را روشن سازد.
\v 5 زیرا به خویشتن موعظه نمی‌کنیم بلکه به مسیح عیسی خداوند، امّا به خویشتن که غلام شما هستیم بخاطر عیسی.
\v 6 زیرا خدایی که گفت تا نور از تاریکی درخشید، همان است که در دلهای ما درخشید تا نور معرفت جلال خدا در چهره عیسی مسیح از ما بدرخشد.
\v 7 امّا این گنجینه را در ظروف خاکی داریم تا برتری قوّت از آن خدا باشد نه از جانب ما.
\v 8 در هرچیز زحمت کشیده، ولی در شکنجه نیستیم؛ متحیّر ولی مأیوس نی؛
\v 9 تعاقب کرده شده، امّا نه متروک؛ افکنده شده، ولی هلاک شده نی؛
\v 10 پیوسته قتل عیسی خداوند را در جسد خود حمل می‌کنیم تا حیات عیسی هم در بدن ما ظاهر شود.
\v 11 زیرا ما که زنده‌ایم، دائماً بخاطر عیسی به مرگ سپرده می‌شویم تا حیات عیسی نیز در جسد فانی ما پدید آید.
\v 12 پس مرگ در ما کار می‌کند ولی حیات در شما.
\v 13 امّا چون همان روح ایمان را داریم، به‌حسب آنچه مکتوب است ایمان آوردم پس سخن گفتم، ما نیز چون ایمان داریم، از اینرو سخن می‌گوییم.
\v 14 چون می‌دانیم او که عیسی خداوند را برخیزانید، ما را نیز با عیسی خواهد برخیزانید و با شما حاضر خواهد ساخت.
\v 15 زیرا که همه چیز برای شما است تا آن فیضی که بوسیله بسیاری افزوده شده است، شکرگزاری را برای تمجید خدا بیفزاید.
\v 16 از این جهت خسته خاطر نمی‌شویم، بلکه هرچند انسانیت ظاهری ما فانی می‌شود، امّا باطن روز بروز تازه می‌گردد.
\v 17 زیرا که این زحمت سبک ما که برای لحظه‌ای است، بار جاودانی جلال را برای ما زیاده و زیاده پیدا می‌کند.
\v 18 در حالی که ما نظر نمی‌کنیم به چیزهای دیدنی، بلکه به چیزهای نادیدنی، زیرا که آنچه دیدنی است، زمانی است و نادیدنی جاودانی.