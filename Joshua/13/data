\c 13
\p
\v 1 و یوشع پیر و سالخورده شد، و خداوند به وی گفت، تو پیر و سالخورده شده‌ای و هنوز زمین بسیار برای تصرف باقی می‌ماند.
\v 2 و این است زمینی که باقی می‌ماند، تمامی بلوک فلسطینیان و همهٔ جَشُوریان.
\v 3 از شِیحُورْ که در مقابل مصر است تا سرحد عَقْرُون به سمت شمال که از کنعانیان شمرده می‌شود، یعنی پنج سردار فلسطینیان از غَزّیان و اَشْدُودیان و اَشْقَلُونیان و جَتْیان و عَقْرُونیان و عَوّیان.
\v 4 و از جنوب تمامی زمین کنعانیان و مغاره‌ای که از صیدونیان است تا اَفیقْ و تا سرحد اَموریان.
\v 5 و زمین جِبْلیان و تمامی لُبْنان به سمت مطلع آفتاب از بَعْلْ جاد که زیر کوه حَرْمون است تا مدخل حَمات.
\v 6 تمامی ساکنان کوهستان از لبنان تا مِصْرَفُوت مایمْ که همهٔ صِیدُونیان باشند، من ایشان را از پیش بنی‌اسرائیل بیرون خواهم کرد. امّا تو آنها را به بنی‌اسرائیل به ملکّیت به قرعه تقسیم نما چنانکه تو را امر فرموده‌ام.
\v 7 پس الآن این زمین را به نه سبط و نصف سبط مَنَسَّی برای ملکّیت تقسیم نما.
\v 8 با او رؤبینیان و جادیان ملک خود را گرفتند که موسی در آن طرف اُردُن به سمت مشرق به ایشان داد، چنانکه موسی بندۀ خداوند به ایشان‌بخشیده بود.
\v 9 از عَرُوعِیر که بر کنارۀ درّه اَرْنُون است، و شهری که در وسط درّه است، و تمامی بیابان مِیدَبا تا دِیبُون.
\v 10 و همهٔ شهرهای سَیحُون ملک اَموریان که در حَشْبُون تا سرحد بنی‌عَمّون حکمرانی می‌کرد.
\v 11 و جِلْعاد و سرحد جَشُوریان و مَعَکیان و تمامی کوه حَرْمون و تمامی باشان تا سَلْخَه.
\v 12 و تمامی ممالک عوج در باشان که در اَشْتارُوت و اَدْرَعی حکمرانی می‌کرد، و او از بقیۀ رفائیان بود. پس موسی ایشان را شکست داد و بیرون کرد.
\v 13 امّا بنی‌اسرائیل جَشُوریان و مَعَکیان را بیرون نکردند؛ پس جَشُور و مَعَکی تا امروز در میان اسرائیل ساکنند.
\v 14 امّا به سبط لاوی هیچ ملکّیت نداد، زیرا هدایای آتشین یهُوَه خدای اسرائیل ملکّیت وی است چنانکه به او گفته بود.
\v 15 و موسی به قبیلهٔ بنی‌رؤبین برحسب قبیله‌های ایشان داد.
\v 16 و حدود ایشان از عَرُوعِیر بود که به کنار درّه اَرْنُون است و شهری که در وسط درّه است و تمامی بیابان که پهلوی مِیدَبا است؛
\v 17 حَشْبُون و تمامی شهرهایش که در بیابان است و دِیبُون و باموتْبَعَل و بیتْبَعَل مَعُون؛
\v 18 و یهْصَه و قَدِیموتْ و میفاعت؛
\v 19 و قِریتایم و سِبْمَه و سارَتْ شَحَرْ که در کوه دَره بود؛
\v 20 و بیت فَغُور و دامن فِسْجَه و بیت یشیمُوت؛
\v 21 و تمامی شهرهای بیابان و تمامی ممالک سَیحُون، ملک اَموریان، که در حَشْبُون حکمرانی می‌کرد، و موسی او را با سرداران مِدیان یعنی اَوِی و راقَم و صوُر و حور و رابَع، اُمرای سَیحُون، که در آن زمین ساکن بودند، شکست داد.
\v 22 و بَلْعام بن‌بَعُورفالگیر را بنی‌اسرائیل در میان کشتگان به شمشیر کشتند.
\v 23 و سرحد بنی‌رؤبین اُردُن و کناره‌اش بود. این ملکّیت بنی‌رؤبین برحسب قبیله‌های ایشان بود یعنی شهرها و دهات آنها.
\v 24 و موسی به سبط جاد یعنی به بنی‌جاد برحسب قبیله‌های ایشان داد.
\v 25 و سرحد ایشان یعزیر بود و تمامی شهرهای جِلْعاد و نصف زمین بنی‌عَمّون تا عَرُوعِیر که در مقابل رَبّه است.
\v 26 و از حَشْبُون تا رامّتْ مِصْفَه و بَطونیم و از مَحَنایم تا سرحد دَبیرْ.
\v 27 و در دره بیت هارام و بیت نِمْرَه و سُکّوت و صافُون و بقیه مملکت سَیحُون، ملک حَشْبُون، و اُردُن و کنارۀ آن تا انتهای دریای کِنَّرِت در آن طرف اُردُن به سمت مشرق.
\v 28 این است ملکّیت بنی‌جاد برحسب قبیله‌های ایشان یعنی شهرها و دهات آنها.
\v 29 و موسی به نصف سبط مَنَسَّی داد و برای نصف قبیلهٔ بنی‌مَنَسَّی برحسب قبیله‌های ایشان برقرار شد.
\v 30 و حدود ایشان از مَحَنایم تمامی باشان یعنی تمامی ممالک عوج، مَلِک باشان و تمامی قریه‌های یائیر که در باشان است، شصت شهر بود.
\v 31 و نصف جِلْعاد و عَشْتارُوت و اَدْرَعی شهرهای مملکت عوج در باشان برای پسران ماکیر بن‌مَنَسَّی یعنی برای نصف پسران ماکیر برحسب قبیله‌های ایشان بود.
\v 32 اینهاست آنچه موسی در عَرَباتِ موآب در آن طرف اُردُن در مقابل اَریحا به سمت مشرق برای ملکّیت تقسیم کرد.
\v 33 امّا به سبط لاوی، موسی هیچ نصیب نداد زیرا که یهُوَه، خدای اسرائیل، نصیب ایشان است چنانکه به ایشان گفته بود.
