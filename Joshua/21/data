\c 21
\p
\v 1 آنگاه رؤسای آبای لاویان نزد اَلِعازَر کاهن و نزد یوشع پسرِ نون و نزد رؤسای آبای قبیله‌های بنی‌اسرائیل آمدند.
\v 2 و ایشان را در شیلوه در زمین کنعان مخاطب ساخته، گفتند که، خداوند به واسطۀ موسی امر فرموده است که شهرها برای سکونت و حوالی آنها به جهت بهایم ما، به ما داده شود.
\v 3 پس بنی‌اسرائیل برحسب فرمان خداوند این شهرها را با حوالی آنها از ملک خود به لاویان دادند.
\v 4 و قرعه برای قبایل قَهاتیان بیرون آمد، و برای پسران هارون کاهن که از جملۀ لاویان بودندسیزده شهر از قبیله یهودا، و از قبیلهٔ شَمْعون و از قبیلهٔ بنیامین به قرعه رسید.
\v 5 و برای بقیۀ پسران قهات، ده شهر از قبایل سبط اِفْرایم و از قبیلهٔ دان و از نصف سبط مَنَسَّی به قرعه رسید.
\v 6 و برای پسران جَرْشون سیزده شهر از قبایل سبط یسّاکار و از قبیلهٔ اَشیر و از قبیلهٔ نَفْتالی و از نصف سبط مَنَسَّی در باشان به قرعه رسید.
\v 7 و برای پسران مراری برحسب قبایل ایشان دوازده شهر از قبیلهٔ رؤبین و از قبیلهٔ جاد و از قبیلهٔ زَبُولُون رسید.
\v 8 و بنی‌اسرائیل، این شهرها و حوالی آنها را به لاویان به قرعه دادند، چنانکه خداوند به واسطۀ موسی امر فرموده بود.
\v 9 و از قبیلهٔ بنی‌یهودا و از قبیلهٔ بنی‌شمعون این شهرها را که به نامها ذکر می‌شود، دادند.
\v 10 و اینها به پسران هارون که از قبایل قهاتیان از بنی‌لاوی بودند رسید، زیرا که قرعۀ اوّل از ایشان بود.
\v 11 پس قریه اَرْبَع پدر عَناق که حَبْرُون باشد در کوهستان یهودا با حوالی که در اطراف آن بود، به ایشان دادند.
\v 12 امّا مزرعه‌های شهر و دهات آن را به کالیب بن‌یفُنَّه‌برای ملکّیت دادند.
\v 13 و به پسران هارون کاهن، حَبْرُون را که شهر ملجای قاتلان است با حوالی آن، و لِبْنَه را با حوالی آن دادند.
\v 14 و یتّیر را با نواحی آن و اشتموع را با نواحی آن.
\v 15 و حولون را با نواحی آن و دَبیرْ را با نواحی آن.
\v 16 و عَین را با نواحی آن و یطَّه را با نواحی آن و بیت‌شمس را با نواحی آن، یعنی از این دو سبط نه شهر را.
\v 17 و از قبیلهٔ بنیامین جِبَعُون را با نواحی آن و جِبَع را با نواحی آن.
\v 18 و عناتوت را با نواحی آن و عَلْمون را با نواحی آن، یعنی چهار شهر دادند.
\v 19 تمامی‌شهرهای پسران هارون کاهنان سیزده شهر با نواحی آنها بود.
\v 20 و امّا قبایل بنی‌قَهاتِ لاویان، یعنی بقیه بنی‌قَهات شهرهای قرعۀ ایشان از قبیلهٔ اِفْرایم بود.
\v 21 پس شکیم را در کوهستان اِفْرایم که شهر ملجای قاتلان است با نواحی آن و جازَر را با نواحی آن به ایشان دادند.
\v 22 و قِبْصایم را با نواحی آن و بیت‌حُورُون را با نواحی آن، یعنی چهار شهر.
\v 23 و از قبیلهٔ دان اِلْتَقی را با نواحی آن و جِبَّتون را با نواحی آن.
\v 24 و اَیلُون را با نواحی آن و جِتّْ رِمّون را با نواحی آن، یعنی چهار شهر.
\v 25 و از نصف سبط مَنَسَّی تَعْنَک را با نواحی آن و جَتّْ رِمّون را با نواحی آن، یعنی دو شهر دادند.
\v 26 تمامی شهرهای قبایل بقیۀ بنی‌قهات با نواحی آنها ده بود.
\v 27 و به بنی‌جَرْشون که از قبایل لاویان بودند از نصف سبط مَنَسَّی جولان را در باشان که شهر ملجای قاتلان است با نواحی آن و بَعَشْتَرَه را با نواحی آن، یعنی دو شهر دادند.
\v 28 و از قبیلهٔ یساکار قِشْیون را با نواحی آن و دابَره را با نواحی آن.
\v 29 و یرْمُوت را با نواحی آن و عین‌جَنّیم را با نواحی آن، یعنی چهار شهر.
\v 30 و از قبیلهٔ اشیر، مِشْآل را با نواحی آن و عَبْدون را با نواحی آن.
\v 31 و حَلْقات را با نواحی آن و رَحوب را با نواحی آن، یعنی چهار شهر.
\v 32 و از قبیلهٔ نَفْتالی قادش را در جلیل که شهر ملجای قاتلان است با نواحی آن و حَمّوت دور را با نواحی آن و قَرْتان را، یعنی سه شهر دادند.
\v 33 و تمامی شهرهای جَرْشونیان بر حسب قبایل ایشان سیزده شهر بود با نواحی آنها.
\v 34 و به قبایل بنی‌مراری که از لاویان باقی مانده بودند، از قبیلهٔ زَبُولُون یقْنَعام را با نواحی آن و قَرته را با نواحی آن.
\v 35 و دِمنه را با نواحی آن ونَحَلال را با نواحی، یعنی چهار شهر.
\v 36 و از قبیلهٔ رؤبین، باصَر را با نواحی آن و یهْصَه را با نواحی آن.
\v 37 و قَدیموت را با نواحی آن و مَیفَعَۀ را با نواحی آن، یعنی چهار شهر.
\v 38 و از قبیلهٔ جاد راموت را در جِلْعاد که شهر ملجای قاتلان است با نواحی آن و مَحَنایم را با نواحی آن.
\v 39 و حَشْبُون را با نواحی آن و یعْزیر را با نواحی آن؛ همۀ این شهرها چهار می‌باشد.
\v 40 همۀ اینها شهرهای بنی‌مراری برحسب قبایل ایشان بود، یعنی بقیۀ قبایل لاویان و قرعۀ ایشان دوازده شهر بود.
\v 41 و همهٔ شهرهای لاویان در میان ملک بنی‌اسرائیل چهل و هشت شهر با نواحی آنها بود.
\v 42 این شهرها هر یکی با نواحی آن به هر طرفش بود، و برای همۀ این شهرها چنین بود.
\v 43 پس خداوند تمامی زمین را که برای پدران ایشان قسم خورده بود که به ایشان بدهد به اسرائیل داد، و آن را به تصرف آورده، در آن ساکن شدند.
\v 44 و خداوند ایشان را از هر طرف آرامی داد چنانکه به پدران ایشان قسم خورده بود، و احدی از دشمنان ایشان نتوانست با ایشان مقاومت نماید، زیرا که خداوند همهٔ دشمنان ایشان را به دست ایشان سپرده بود.
\v 45 و از همهٔ سخنان نیکویی که خداوند به خاندان اسرائیل گفته بود، سخنی به زمین نیفتاد بلکه همه واقع شد.