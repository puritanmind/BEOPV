\c 5
\p
\v 1 و واقع شد که چون تمامی ملوک اَموریانی که به آن طرف اُردُن به سمت مغرب بودند، و تمامی ملوک کنعانیانی که به کناره دریا بودند، شنیدند که خداوند آب اُردُن را پیش روی بنی‌اسرائیل خشکانیده بود تا ما عبور کردیم، دلهای ایشان گداخته شد و از ترس بنی‌اسرائیل، دیگر جان در ایشان نماند.
\v 2 در آن وقت، خداوند به یوشع گفت، کاردهااز سنگ چخماق برای خود بساز، و بنی‌اسرائیل را بار دیگر ختنه ساز.
\v 3 و یوشع کاردها از سنگ چخماق ساخته، بنی‌اسرائیل را بر تل غلفه ختنه کرد.
\v 4 و سبب ختنه کردن یوشع این بود که تمام ذکوران قوم، یعنی تمام مردان جنگی که از مصر بیرون آمدند، به سر راه در صحرا مردند.
\v 5 امّا تمامی قوم که بیرون آمدند ختنه بودند، و تمامی قوم که در صحرا بعد از بیرون آمدن ایشان از مصر به سر راه مولود شدند، ختنه نگشتند.
\v 6 زیرا بنی‌اسرائیل چهل سال در بیابان راه می‌رفتند، تا تمامی آن ملّت، یعنی آن مردان جنگی که از مصر بیرون آمده بودند، تمام شدند. زیرا که صدای خداوند را نشنیدند و خداوند به ایشان قسم خورده، گفت، شما را نمی‌گذارم که آن زمین را ببینید که خداوند برای پدران ایشان قسم خورده بود که آن را به ما بدهد، زمینی که به شیر و شهد جاری است.
\v 7 و امّا پسران ایشان که در جای آنها برخیزانیده بود، یوشع ایشان را ختنه ساخت، زیرا نامختون بودند چونکه ایشان را در راه ختنه نکرده بودند.
\v 8 و واقع شد که چون از ختنه کردن تمام قوم فارغ شدند، در جایهای خود در لشکرگاه ماندند تا شفا یافتند.
\v 9 و خداوند به یوشع گفت، امروز عار مصر را از روی شما غلتانیدم. از این سبب نام آن مکان تا امروز جِلْجال خوانده می‌شود.
\v 10 و بنی‌اسرائیل در جِلْجال اردو زدند و عید فِصَح را در شب روز چهاردهم ماه، در صحرای اریحا نگاه داشتند.
\v 11 و در فردای بعد از فِصَح در همان روز، از حاصل کُهنۀ زمین، نازکهای فطیر و خوشه‌های برشته شده خوردند.
\v 12 و در فردای‌آن روزی که از حاصل زمین خوردند، مَنّ موقوف شد و بنی‌اسرائیل دیگر مَنّ نداشتند، و در آن سال از محصول زمین کنعان می‌خوردند.
\v 13 و واقع شد چون یوشع نزد اریحا بود که چشمان خود را بالا انداخته، دید که اینک مردی با شمشیر برهنه در دست خود پیش وی ایستاده بود. و یوشع نزد وی آمده، او را گفت، آیا تو از ما هستی یا از دشمنان ما؟
\v 14 گفت، نی، بلکه من سردار لشکر خداوند هستم که الآن آمدم. پس یوشع روی به زمین افتاده، سجده کرد و به وی گفت، آقایم به بندۀ خود چه می‌گوید؟
\v 15 سردار لشکر خداوند به یوشع گفت که کفش خود را از پایت بیرون کن زیرا جایی که تو ایستاده‌ای مقدّس است. و یوشع چنین کرد.