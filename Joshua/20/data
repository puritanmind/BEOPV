\c 20
\p
\v 1 و خداوند یوشع را خطاب کرده، گفت:
\v 2 بنی‌اسرائیل را خطاب کرده، بگو، شهرهای ملجایی را که دربارۀ آنها به واسطهٔ موسی به شما سخن گفتم، برای خود معیّن سازید
\v 3 تا قاتلی که کسی را ناخواسته و ندانسته کشته باشد به آنها فرار کند، و آنها برای شما از ولی مقتول ملجا باشد.
\v 4 و او به یکی از این شهرها فرار کرده، و به مدخل دروازۀ شهر ایستاده، به گوش مشایخ شهر ماجرای خود را بیان کند، و ایشان او را نزد خود به شهر درآورده، مکانی به او بدهند تا با ایشان ساکن شود.
\v 5 و اگر ولّی مقتول او را دنبال کند، قاتل را به دست او نسپارند، زیرا که همسایۀ خود را از نادانستگی کشته، و او را پیش از آن دشمن نداشته بود.
\v 6 و در آن شهر تا وقتی که به‌جهت محاکمه به حضور جماعت حاضر شود تا وفات کاهن اعظم که در آن ایّام می‌باشد توقّف نماید، و بعد از آن قاتل برگشته، به شهر و به خانه خود یعنی به شهری که از آن فرار کرده بود، داخل شود.
\v 7 پس قادش را در جلیل در کوهستان نَفْتالی و شکیم را در کوهستان اِفْرایم و شهر اربع را که حَبْرُون باشد در کوهستان یهودا، تقدیس نمودند.
\v 8 و از آن طرف اُردُن به سمت مشرق اریحا باصر را در صحرا در بیابان از قبیلهٔ رؤبین و راموت را در جِلْعاد از قبیلهٔ جاد و جولان را در باشان از قبیلهٔ مَنَسَّی تعیین نمودند.
\v 9 اینهاست شهرهایی که برای تمامی بنی‌اسرائیل و برای غریبی که در میان ایشان مأوا گزیند معیّن شده بود، تا هر که کسی را ناخواسته کشته باشد به آنجا فرار کند، و به دست ولی مقتول کشته نشود تا وقتی که به حضور جماعت حاضر شود.