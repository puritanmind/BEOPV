\c 13
\p
\v 1 محبّت برادرانه برقرار باشد؛
\v 2 و از غریب‌نوازی غافل مشوید زیرا که به آن بعضی نادانسته فرشتگان را ضیافت کردند.
\v 3 اسیران را بخاطر آرید مثل همزندان ایشان، و مظلومان را چون شما نیز در جسم هستید
\v 4 ازدواج به هر وجه محترم باشد و بسترشغیرنجس زیرا که فاسقان و زناکاران را خدا داوری خواهد فرمود.
\v 5 سیرت شما از محبّتِ نقره خالی باشد و به آنچه دارید قناعت کنید زیرا که او گفته است، تو را هرگز رها نکنم و تو را ترک نخواهم نمود.
\v 6 بنابراین ما با دلیریِ تمام می‌گوییم، خداوند مددکننده من است و ترسان نخواهم بود. انسان به من چه می‌کند؟
\v 7 مرشدان خود را که کلام خدا را به شما بیان کردند بخاطر دارید و انجام سیرت ایشان را ملاحظه کرده، به ایمان ایشان اقتدا نمایید.
\v 8 عیسی مسیح دیروز و امروز و تا ابد همان است.
\v 9 از تعلیم‌های مختلف و غریب از جا برده مشوید، زیرا بهتر آن است که دل شما به فیض استوار شود و نه به خوراکهایی که آنانی که در آنها رفتار نمودند، فایده نیافتند.
\v 10 مذبحی داریم که خدمتگذاران آن خیمه، اجازه ندارند که از آن بخورند.
\v 11 زیرا که جسدهای آن حیواناتی که کاهن اعظم خون آنها را به قدسالاقداس برای گناه می‌بَرَد، بیرون از لشکرگاه سوخته می‌شود.
\v 12 بنابراین، عیسی نیز تا قوم را به خون خود تقدیس نماید، بیرون دروازه عذاب کشید.
\v 13 لهذا عار او را برگرفته، بیرون از لشکرگاه به سوی او برویم.
\v 14 زیرا که در اینجا شهری باقی نداریم بلکه آینده را جویا هستیم.
\v 15 پس به‌وسیلهٔ او قربانیِ تسبیح را به خدا بگذرانیم، یعنی ثمرهٔ لبهایی را که به اسم او معترف باشند.
\v 16 امّا از نیکوکاری و خیرات غافل مشوید، زیرا خدا به همین قربانی‌ها راضی است.
\v 17 مرشدان خود را اطاعت و انقیاد نمایید زیرا که ایشان پاسبانی جانهای شما را می‌کنند، چونکه حساب خواهند داد تا آن را به خوشی نه به ناله بجا آورند، زیرا که این شما را مفید نیست.
\v 18 برای ما دعا کنید زیرا ما را یقین است که وجدان خالص داریم و می‌خواهیم در هر امر رفتار نیکو نماییم.
\v 19 و بیشتر التماس دارم که چنین کنید تا زودتر به نزد شما باز آورده شوم.
\v 20 پس خدای سلامتی که شبان اعظم گوسفندان، یعنی خداوند ما عیسی را به خون عهد ابدی از مردگان برخیزانید،
\v 21 شما را در هر عمل نیکو کامل گرداند تا ارادهٔ او را بجا آورید و آنچه منظور نظر او باشد، در شما به عمل آوَرَد بوساطت عیسی مسیح که او را تا ابد جلال باد. آمین.
\v 22 امّا ای برادران از شما التماس دارم که این کلام نصیحت‌آمیز را متحمّل شوید زیرا مختصری نیز به شما نوشته‌ام.
\v 23 بدانید که برادر ما تیموتاؤس رهایی یافته است و اگر زود آید، به اتّفاق او شما را ملاقات خواهم نمود.
\v 24 همهٔ مرشدان خود و همهٔ مقدّسین را سلام برسانید؛ و آنانی که از ایتالیا هستند، به شما سلام می‌رسانند.
\v 25 همگیِ شما را فیض باد. آمین.