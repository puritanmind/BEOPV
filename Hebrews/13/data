\c 13
\p
\v 1 محبّت برادرانه برقرار باشد؛
\v 2 و از مهمان‌نوازی غریبان غافل مشوید، زیرا که به آن بعضی نادانسته فرشتگان را پذیرایی کردند.
\v 3 زندانیان را به یاد داشته باشید، چونان همزندان ایشان، و آنانی که ستم می‌بینند، چنانکه گویی شما نیز در جسم هستید.
\v 4 ازدواج در میان همه محترم باشد و بسترش پاک، زیرا که فاسدان و زناکاران را خدا داوری خواهد فرمود.
\v 5 زندگی شما از طمع خالی باشد و به آنچه دارید قناعت کنید، زیرا که او گفته است: تو را هرگز رها نکنم و تو را ترک نخواهم نمود.
\v 6 بنابراین ما با دلیریِ تمام می‌گوییم: خداوند یاور من است و ترسان نخواهم بود. انسان به من چه می‌تواند کرد؟
\v 7 رهبران خود را که کلام خدا را به شما بیان کردند بخاطر دارید و سرانجام رفتار ایشان را ملاحظه کرده، از ایمان ایشان پیروی نمایید.
\v 8 عیسی مسیح، دیروز و امروز و تا ابد همان است.
\v 9 از تعلیم‌های مختلف و غریب از راه منحرف مشوید، زیرا بهتر آن است که دل شما به فیض استوار شود و نه به خوراکهایی که آنانی که در آنها رفتار نمودند، فایده نیافتند.
\v 10 مذبحی داریم که خدمتگذاران آن خیمه، اجازه ندارند که از آن بخورند.
\v 11 زیرا که جسدهای آن حیواناتی که کاهن اعظم خون آنها را به قدس‌الاقداس برای گناه می‌بَرَد، بیرون از لشکرگاه سوخته می‌شود.
\v 12 بنابراین، عیسی نیز تا قوم را به خون خود تقدیس نماید، بیرون دروازه عذاب کشید.
\v 13 پس ننگ او را برگرفته، بیرون از لشکرگاه به سوی او برویم.
\v 14 زیرا که در اینجا شهری ماندگار نداریم، بلکه آینده را جویا هستیم.
\v 15 پس به‌وسیلهٔ او قربانیِ ستایش را پیوسته به خدا تقدیم کنیم، یعنی ثمرهٔ لبهایی را که به اسم او معترف باشند.
\v 16 امّا از نیکوکاری و به اشتراک گذاشتن غافل مشوید، زیرا خدا به همین قربانی‌ها راضی است.
\v 17 رهبران خود را اطاعت کرده و مطیع باشید، زیرا که ایشان پاسبانی جانهای شما را می‌کنند، چونکه حساب خواهند داد، تا آن را به خوشی و نه با ناله بجا آورند، زیرا که این به نفع شما نیست.
\v 18 برای ما دعا کنید، زیرا ما را یقین است که وجدان نیکو داریم و می‌خواهیم در هر امر رفتار نیکو نماییم.
\v 19 و بیشتر التماس دارم که چنین کنید تا زودتر به نزد شما باز آورده شوم.
\v 20 پس خدای آرامش که شبان اعظم گوسفندان، یعنی خداوند ما عیسی را به خونِ عهدِ ابدی از مردگان برخیزانید،
\v 21 شما را در هر عمل نیکو کامل گرداند، تا ارادهٔ او را بجا آورید و آنچه منظور نظر او باشد، در شما به عمل آوَرَد به‌واسطۀ عیسی مسیح که او را تا ابد جلال باد. آمین.
\v 22 امّا ای برادران از شما التماس دارم که این کلام نصیحت‌آمیز را متحمّل شوید، زیرا مختصری نیز به شما نوشته‌ام.
\v 23 بدانید که برادر ما تیموتاؤس رهایی یافته است و اگر زود آید، به اتّفاق او شما را ملاقات خواهم نمود.
\v 24 همهٔ رهبران خود و همهٔ مقدّسین را سلام برسانید؛ و آنانی که از ایتالیا هستند، به شما سلام می‌رسانند.
\v 25 همگیِ شما را فیض باد. آمین.