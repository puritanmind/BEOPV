\c 4
\p
\v 1 پس بترسیم مبادا با آنکه وعدهٔ ورود به آرامی وی باقی می‌باشد، آشکار شود که کسی از شما کمتر شده باشد.
\v 2 زیرا که به ما نیز به مثال ایشان بشارت داده شد، امّا کلامی که شنیدند بدیشان نفع نبخشید، از اینرو که شنوندگان آنرا با ایمان نیامیختند.
\v 3 زیرا ما که ایمان آوردیم، وارد آن آرامی می‌گردیم، چنانکه گفته است، در خشم خود قسم خوردم که به آرامی من داخل نخواهند شد. و حال آنکه اعمال او از آفرینش عالم به اتمام رسیده بود.
\v 4 و در جایی دربارهٔ روز هفتم گفت که، در روز هفتم خدا از همهٔ اعمال خود آرامی گرفت.
\v 5 و باز در این جای که، به آرامی من وارد نخواهند شد.
\v 6 پس چون باقی است که بعضی وارد آن بشوند و آنانی که پیش بشارت یافتند، به‌سبب نافرمانی وارد نشدند،
\v 7 باز روزی خاص را معیّن می‌فرماید چونکه به زبان داوود بعد از مدّت مدیدی گفت، امروز، چنانکه قبلاً ذکر شد که، امروز اگر صدای او را بشنوید، دل خود را سخت مسازید.
\v 8 زیرا اگر عیسی\f + یعنی یوشع\f* ایشان را آرامی داده بود، بعد از آن روزی دیگر را ذکر نمی‌کرد.
\v 9 پس برای قوم خدا سَبَّتی\f + یعنی نگهداری سَبَّت، آرامی\f* باقی می‌ماند.
\v 10 زیرا هر که وارد آرامیِ او شد، او نیز از اعمال خود آرامی یافت، چنانکه خدا از اعمال خویش.
\v 11 پس جدّ و جهد بکنیم تا به آن آرامی وارد شویم، مبادا کسی در آن نافرمانیِ عبرت‌آمیز بیفتد.
\v 12 زیرا کلام خدا زنده و مقتدر و برنده‌تر است از هر شمشیر دودم و فرورونده، تا جدا کند جان و روح و مفاصل و مغز را، و سنجشگر افکار و نیّتهای قلب است،
\v 13 و هیچ خلقت از نظر او مخفی نیست بلکه همه‌چیز در چشمان او که کار ما با وی است، برهنه و آشکار می‌باشد.
\v 14 پس چون کاهن اعظم بزرگی داریم که از آسمانها درگذشته است، یعنی عیسی، پسر خدا، اعتراف خود را محکم بداریم.
\v 15 زیرا کاهن اعظمی نداریم که نتواند همدرد ضعفهای ما بشود، بلکه آزموده شده در هر چیز به مثال ما، بدون گناه.
\v 16 پس با جرأت نزدیک به تخت فیض بیاییم تا رحمت بیابیم و فیضی را حاصل کنیم که در وقت ضرورت [ما را] یاری رساند.