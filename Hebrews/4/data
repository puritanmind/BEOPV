\c 4
\p
\v 1 پس بترسیم مبادا با آنکه وعدهٔ دخول در آرامی وی باقی می‌باشد، ظاهر شود که کسی از شما قاصر شده باشد.
\v 2 زیرا که به ما نیز به مثال ایشان بشارت داده شد، امّا کلامی که شنیدند بدیشان نفع نبخشید، از اینرو که با شنوندگان به ایمان متحّد نشدند.
\v 3 زیرا ما که ایمان آوردیم، داخل آن آرامی می‌گردیم، چنانکه گفته است، در خشم خود قسم خوردم که به آرامی من داخل نخواهند شد. و حال آنکه اعمال او از آفرینش عالم به اتمام رسیده بود.
\v 4 و در مقامی دربارهٔ روز هفتم گفت که، در روز هفتم خدا از همهٔ اعمال خود آرامی گرفت.
\v 5 و باز در این مقام که، به آرامی من داخل نخواهند شد.
\v 6 پس چون باقی است که بعضی داخل آن بشوند و آنانی که پیش بشارت یافتند، به‌سبب نافرمانی داخل نشدند،
\v 7 باز روزی معیّن می‌فرماید چونکه به زبان داوود بعد از مدّت مدیدی، امروز گفت، چنانکه پیش مذکور شد که، امروز اگر صدای او را بشنوید، دل خود را سخت مسازید.
\v 8 زیرا اگر یوشع ایشان را آرامی داده بود، بعد از آن دیگر را ذکر نمی‌کرد.
\v 9 پس برای قوم خدا آرامی سَبَّت باقی می‌ماند.
\v 10 زیرا هر که داخل آرامیِ او شد، او نیز از اعمال خود بیارامید، چنانکه خدا از اعمال خویش.
\v 11 پس جدّ و جهد بکنیم تا به آن آرامی داخل شویم، مبادا کسی در آن نافرمانیِ عبرت‌آمیز بیفتد.
\v 12 زیرا کلام خدا زنده و مقتدر و برنده‌تر است از هر شمشیر دودم و فرورونده، تا جدا کند جان و روح و مفاصل و مغز را، و مُمَیِّز افکار و نیّتهای قلب است،
\v 13 و هیچ خلقت از نظر او مخفی نیست بلکه همه‌چیز در چشمان او که کار ما با وی است، برهنه و منکشف می‌باشد.
\v 14 پس چون کاهن اعظم بزرگی داریم که از آسمانها درگذشته است، یعنی عیسی، پسر خدا، اعتراف خود را محکم بداریم.
\v 15 زیرا کاهن اعظمی نداریم که نتواند همدرد ضعفهای ما بشود، بلکه آزموده شده در هر چیز به مثال ما، بدون گناه.
\v 16 پس با دلیری نزدیک به تخت فیض بیاییم تا رحمت بیابیم و فیضی را حاصل کنیم که در وقت ضرورت [ما را] اعانت کند.
