\c 10
\p
\v 1 زیرا که چون شریعت را سایهٔ نعمتهای آینده است، نه نَفْسِ صورتِ آن چیزها، آن هرگز نمی‌تواند هر سال به همان قربانی‌هایی که پیوسته می‌گذرانند، نزدیکی‌جویندگان را کامل گرداند.
\v 2 والاّ آیا گذرانیدن آنها موقوف نمی‌شد چونکه عبادت‌کنندگان، بعد از آنکه یک بار پاک شدند، دیگر حسّ گناهان را در وجدان نمی‌داشتند؟
\v 3 بلکه در اینها هر سال یادگاری گناهان می‌شود.
\v 4 زیرا غیر ممکن است که خون گاوها و بزها رفع گناهان را بکند.
\v 5 لهذا هنگامی که داخل جهان می‌شود، می‌گوید، قربانی و هدیه را نخواستی، امّا جسدی برای من مهیّا ساختی.
\v 6 به قربانی‌های سوختنی و قربانی‌های گناه رغبت نداشتی.
\v 7 آنگاه گفتم، اینک، می‌آیم (در طومار کتاب در حقّ من مکتوب است) تا ارادهٔ تو را ای خدا بجا آورم.
\v 8 چون پیش می‌گوید، هدایا و قربانی‌ها و قربانی‌های سوختنی و قربانی‌های گناه را نخواستی و به آنها رغبت نداشتی، که آنها را به‌حسب شریعت می‌گذرانند،
\v 9 بعد گفت که، اینک، می‌آیم تا ارادهٔ تو را ای خدا بجا آورم. پس اوّل را بر می‌دارد، تا دوّم را استوار سازد.
\v 10 و به این اراده مقدّس شده‌ایم، به قربانی جسد عیسی مسیح، یک مرتبه فقط.
\v 11 و هر کاهن هر روزه به خدمت مشغول بوده، می‌ایستد و همان قربانی‌ها را مکرّراً می‌گذراند که هرگز رفع گناهان را نمی‌تواند کرد.
\v 12 امّا او چون یک قربانی برای گناهان گذرانید، به دست راست خدا بنشست تا ابدالآباد.
\v 13 و بعد از آن منتظر است تا دشمنانش پای‌انداز او شوند.
\v 14 از آنرو که به یک قربانی مقدّسان را کامل گردانیده است تا ابدالآباد.
\v 15 و روح‌القدس نیز برای ما شهادت می‌دهد، زیرا بعد از آنکه گفته بود،
\v 16 این است آن عهدی که بعد از آن ایّام با ایشان خواهم بست، خداوند می‌گوید احکام خود را در دلهای ایشان خواهم نهاد و بر ذهن ایشان مرقوم خواهم داشت،
\v 17 [باز می‌گوید] و گناهان و خطایای ایشان را دیگر به یاد نخواهم آورد.
\v 18 امّا جایی که آمرزش اینها هست، دیگر قربانی گناهان نیست.
\v 19 پس ای برادران، چونکه به خون عیسی دلیری داریم تا به مکان اقدس داخل شویم
\v 20 از طریق تازه و زنده که آن را بجهت ما از میان پرده، یعنی جسم خود مهیّا نموده است،
\v 21 و کاهن اعظمی را بر خانهٔ خدا داریم،
\v 22 پس به دل راست، در یقین ایمان، دلهای خود را از وجدان بد پاشیده و بدنهای خود را به آب پاک غسل داده، نزدیک بیاییم؛
\v 23 و اعتراف امید را محکم نگاه داریم، زیرا که وعده‌دهنده امین است.
\v 24 و ملاحظهٔ یکدیگر را بنماییم تا به محبّت و اعمال نیکو ترغیب نماییم.
\v 25 و از با هم آمدن در جماعت غافل نشویم چنانکه بعضی را عادت است، بلکه یکدیگر را نصیحت کنیم و زیادتر به اندازه‌ای که می‌بینید که آن روز نزدیک می‌شود.
\v 26 زیرا که بعد از پذیرفتن معرفت راستی اگر عمداً گناهکار شویم، دیگر قربانی گناهان باقی نیست،
\v 27 بلکه انتظارِ هولناکِ عذاب و غیرت آتشی که مخالفان را فرو خواهد برد.
\v 28 هر که شریعت موسی را خوار شمرد، بدون رحم به دو یا سه شاهد کشته می‌شود.
\v 29 پس به چه مقدار گمان می‌کنید که آن کس، شایستهّ عقوبت سخت‌تر شمرده خواهد شد که پسرِ خدا را پایمال کرد و خون عهدی را که به آن مقدّس گردانیده شد، ناپاک شمرد و روح نعمت را بی‌حرمت کرد؟
\v 30 زیرا می‌شناسیم او را که گفته است، خداوند می‌گوید انتقام از آنِ من است؛ من مکافات خواهم داد. و همچنینً، خداوند قوم خود را داوری خواهد نمود.
\v 31 افتادن به دستهای خدای زنده چیزی هولناک است.
\v 32 امّا ایّام سلف را به یاد آورید که بعد از آنکه منوّر گردیدید، متحمّل مجاهده‌ای عظیم از دردها شدید،
\v 33 چه از اینکه از دشنام‌ها و زحمات تماشای مردم می‌شدید، و چه از آنکه شریک با کسانی بودید که در چنین چیزها به‌سر می‌بردند.
\v 34 زیرا که با اسیران نیز همدرد بودید و تاراج اموال خود را نیز به خوشی می‌پذیرفتید، چون دانستید که خود شما را در آسمان مال نیکوتر و باقی است.
\v 35 پس ترک مکنید دلیری خود را که مقرون به مجازات عظیم می‌باشد.
\v 36 زیرا که شما را صبر لازم است تا ارادهٔ خدا را بجا آورده، وعده را بیابید.
\v 37 زیرا که بعد از اندک زمانی، آن آینده خواهد آمد و تأخیر نخواهد نمود.
\v 38 امّا عادل به ایمان زیست خواهد نمود و اگر مرتّد شود نفس من با وی خوش نخواهد شد.
\v 39 امّا ما از مرتدّان نیستیم تا هلاک شویم، بلکه از ایمانداران تا جان خود را دریابیم.