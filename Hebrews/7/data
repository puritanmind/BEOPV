\c 7
\p
\v 1 زیرا این مِلکیصِدق، پادشاه سالیم، و کاهن خدای تعالیٰ، هنگامی که ابراهیم از شکست دادن پادشاهان بازمی‌گشت، او را استقبال کرده، بدو برکت داد.
\v 2 \f +یا صلح\f*و ابراهیم نیز از همهٔ چیزها ده‌یک بدو داد؛ که اوّل به معنی «پادشاه عدالت» است و بعد «پادشاه سالیم» نیز، یعنی «پادشاه سلامتی».
\v 3 بی‌پدر و بی‌مادر و بی‌نسب‌نامه و بدون ابتدای ایّام و انتهای حیات، بلکه به شبیه پسرِ خدا شده، کاهن دائمی می‌ماند.
\v 4 پس ملاحظه کنید که این شخص چقدر بزرگ بود که ابراهیمِ پاتْریارْک\f +یعنی پدر خاندان\f* نیز از بهترین غنایم، ده‌یک بدو داد.
\v 5 و امّا از فرزندان لاوی کسانی که کهانت را می‌یابند، حکم دارند که از قوم به‌حسب شریعت ده‌یک بگیرند، یعنی از برادران خود، با آنکه ایشان نیز از صُلب\f +یعنی گرده، در برخی منظور تفسیری: نسل یا اولاد\f* ابراهیم پدید آمدند.
\v 6 امّا آن کس که از نسل ایشان نبود، از ابراهیم ده‌یک گرفته و صاحب وعده‌ها را برکت داده است.
\v 7 و بدون هیچ شکّی، کوچکتر از بزرگتر برکت داده می‌شود.
\v 8 و در اینجا مردمانی که می‌میرند ده‌یک می‌گیرند، امّا در آنجا کسی که بر زنده بودن وی شهادت داده می‌شود.
\v 9 حتی آنکه گویا می‌توان گفت که، به‌واسطۀ ابراهیم همان لاوی که ده‌یک می‌گیرد، ده‌یک پرداخت،
\v 10 زیرا که هنوز در صُلب پدر خود بود، هنگامی که مِلکیصِدِق او را استقبال کرد.
\v 11 و دیگر اگر از کهانت لاوی کمال حاصل می‌شد (زیرا قوم شریعت را بر آن یافتند)، باز چه احتیاج می‌بود که کاهنی دیگر بر رتبهٔ ملکیصدق برخیزد و از رتبۀ هارون خوانده نشود؟
\v 12 زیرا هر گاه کهانت تغییر می‌پذیرد، البتّه شریعت نیز تبدیل می‌یابد.
\v 13 زیرا او که این سخنان در حقّ وی گفته می‌شود، از قبیله‌ای دیگر ظاهر شده است که هیچ‌کس از آن، خدمت قربانگاه را نکرده است.
\v 14 زیرا واضح است که خداوند ما از قبیلۀ یهودا طلوع فرمود، که موسی در حقّ آن قبیله دربارۀ کهانت هیچ نگفت.
\v 15 و نیز بیشتر مُبَیَّن است از اینکه، به مثال ملکیصدق کاهنی بطور دیگر باید ظهور نماید،
\v 16 که به شریعت و احکام جسمانی مبعوث نشود، بلکه به قوّت حیات فناناپذیر.
\v 17 زیرا شهادت می‌دهد که: تو تا به ابد کاهن هستی بر رتبهٔ ملکیصدق.
\v 18 زیرا که حاصل می‌شود، حکم پیشین منسوخ شده بعلّت ضعف و عدم فایدهٔ آن.
\v 19 از آن جهت که شریعت هیچ چیز را کامل نمی‌گرداند، و هم امیدی نیکوتر ارائه شده، که به آن نزدیکی به خدا می‌جوییم.
\v 20 و بقدر آنکه این بدون قسم نمی‌باشد.
\v 21 (زیرا ایشان بی‌قسم کاهن شده‌اند، امّا این با قسم از او که به وی می‌گوید: خداوند قسم خورد و تغییر اراده نخواهد داد که: تو کاهن ابدی هستی، بر رتبهٔ ملکیصدق.)
\v 22 به همین قدر نیکوتر است آن عهدی که عیسی ضامن آن گردید.
\v 23 و ایشان کاهنان بسیاری بودند، از جهت آنکه مرگ مانع از ادامۀ ایشان بود.
\v 24 امّا وی چون تا به ابد باقی است، کهانت بی‌زوال دارد.
\v 25 از این جهت نیز قادر است که آنانی را که به‌وسیلهٔ وی نزد خدا آیند، نجات بی‌نهایت بخشد، چونکه دائماً زنده است تا شفاعت ایشان را بکند.
\v 26 زیرا که ما را چنین کاهن اعظم شایسته است، قدّوس و بی‌آزار و بی‌عیب، و از گناهکاران جدا شده و از آسمانها بلندتر گردیده،
\v 27 که هر روز محتاج نباشد همانند آن کاهنان اعظم، که اوّل برای گناهان خود و بعد برای قوم قربانی بگذراند؛ چونکه این را یک بار فقط بجا آورد، هنگامی که خود را به قربانی تقدیم کرد.
\v 28 از آنرو که شریعت مردمانی را که ضعف دارند کاهنان اعظم می‌سازد، امّا کلام قسم که بعد از شریعت است، پسر را [برگماشته]، که تا ابد کامل شده است.