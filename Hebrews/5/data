\c 5
\p
\v 1 زیرا که هر کاهن اعظم از میان آدمیان گرفته شده، برای آدمیان مقرّر می‌شود در امور الهی تا هدایا و قربانی‌ها برای گناهان بگذراند؛
\v 2 که با جاهلان و گمراهان می‌تواند ملایمت کند، چونکه او نیز با ضعف احاطه شده است.
\v 3 و بنابراین، او را لازم است چنانکه برای قوم، همچنین برای خویشتن نیز قربانی برای گناهان بگذراند.
\v 4 و کسی این افتخار را برای خود نمی‌گیرد، مگر وقتی که خدا او را بخواند، چنانکه هارون را.
\v 5 و همچنین مسیح نیز خود را جلال نداد که کاهن اعظم بشود، بلکه او که به وی گفت: تو پسر من هستی؛ من امروز تو را مولود نمودم.
\v 6 چنانکه در جای دیگر نیز می‌گوید: تو تا به ابد کاهن هستی بر رتبه مِلکیصِدِق.
\v 7 و او در ایّام جسمِ خود، چونکه با فریاد شدید و اشکها نزد او که به رهانیدنش از مرگ قادر بود، دعا و استغاثۀ بسیار کرد و به‌سبب تقوای خویش مستجاب گردید،
\v 8 هر چند پسر بود، به مصیبتهایی که کشید، اطاعت را آموخت
\v 9 و کامل شده، همهٔ مطیعان خود را بانی نجات جاودانی گشت.
\v 10 و خدا او را به کاهن اعظم مخاطب ساخت به رتبهٔ مِلکیصِدِق.
\v 11 که دربارهٔ او ما را سخنان بسیار است، که شرح آنها مشکل می‌باشد چونکه گوشهای شما سنگین شده است.
\v 12 زیرا که هر چند با این طول زمان شما می‌بایستی معلّمان باشید، باز محتاجید که کسی اصول و مَبادیِ الهامات خدا را به شما بیاموزد و محتاج شیر شدید نه غذای قوی.
\v 13 زیرا هر که شیرخواره باشد، در کلام عدالت ناآزموده است، چونکه طفل است.
\v 14 امّا غذای قوی از آنِ بالغان است که حواسِ خود را بخاطر استفادۀ دائم، تمرین داده‌اند تا بین نیک و بد تشخیص دهند.