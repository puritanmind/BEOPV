\c 3
\p
\v 1 بنابراین، ای برادران مقدّس که در دعوت آسمانی شریک هستید، در رسول و کاهن اعظم اعتراف ما، یعنی مسیحْ عیسی تأمّل کنید،
\v 2 که نزد او که وی را معیّن فرمود امین بود، چنانکه موسی نیز در تمام خانهٔ او بود.
\v 3 زیرا که این شخص لایق اکرامی بیشتر از موسی شمرده شد به آن اندازه‌ای که سازندهٔ خانه را حرمت بیشتر از خانه است.
\v 4 زیرا هر خانه‌ای بدست کسی بنا می‌شود، امّا بانی همه خداست.
\v 5 و موسی مثل خادم در تمام خانهٔ او امین بود، تا شهادت دهد بر چیزهایی که می‌بایست بعدها گفته شود.
\v 6 و امّا مسیح مثل پسر بر خانهٔ او؛ و خانهٔ او ما هستیم، بشرطی که تا به انتها به دلیری و فخرِ امیدِ خود پایدار باشیم.
\v 7 پس (چنانکه روح‌القدس می‌گوید: امروز اگر صدای او را بشنوید،
\v 8 دل خود را سخت مسازید، چنانکه در زمان تحریکِ خشمِ او در روز امتحان در بیابان،
\v 9 جایی که پدران شما مرا امتحان و آزمایش کردند و کارهای مرا تا مدّت چهل سال می‌دیدند.
\v 10 از این جهت به آن گروه خشم گرفته، گفتم، ایشان پیوسته در دلهای خود گمراه هستند، و راه‌های مرا نشناختند.
\v 11 لذا در خشم خود قسم خوردم، که به آرامیِ من وارد نخواهند شد.)
\v 12 ای برادران، مراقب باشید، مبادا در یکی از شما دل شریر و بی‌ایمان باشد، که از خدای زنده روی‌گردان شوید،
\v 13 بلکه هر روزه همدیگر را نصیحت کنید، مادامی که امروز خوانده می‌شود، مبادا هیچ‌کس از شما به فریب گناه سخت‌دل گردد.
\v 14 از آنرو که در مسیح شریک گشته‌ایم اگر به ابتدای اعتماد خود تا به انتها سخت پایدار شویم.
\v 15 چونکه گفته می‌شود، امروز اگر صدای او را بشنوید، دل خود را سخت مسازید، چنانکه در زمان تحریکِ خشمِ او.
\v 16 پس که بودند که شنیدند و خشم او را تحریک کردند؟ آیا تمام آن گروه نبودند که به‌واسطهٔ موسی از مصر بیرون آمدند؟
\v 17 و با چه کسانی تا مدّت چهل سال خشمگین می‌بود؟ آیا نه با آنهایی که گناه کردند، که اجساد ایشان در بیابان افتاد؟
\v 18 و دربارهٔ که قسم خورد که به آرامیِ من وارد نخواهند شد، مگر آنانی را که اطاعت نکردند؟
\v 19 پس می‌بینیم که به‌سبب بی‌ایمانی نتوانستند وارد شوند.