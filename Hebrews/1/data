\c 1
\p
\v 1 خدا، که در زمانِ گذشته به مراتب بسیار و از راه‌های مختلف به‌واسطۀ انبیا به پدران ما تکلّم نمود،
\v 2 در این ایّام آخر به ما به‌واسطۀ پسر [خود] سخن گفته است، که او را وارث همهٔ موجودات قرار داد، و به‌وسیلهٔ او عالمها را آفرید؛
\v 3 که فروغ جلالش و مظهر کامل ذاتش بوده و به کلمهٔ نیرومند خود نگهدارندۀ همهٔ موجودات بوده، چون پاک کردن گناهان ما را به‌واسطۀ خود اتمام رسانید، به دست راست کبریا در اعلی بنشست؛
\v 4 و از فرشتگان برتر گردید، به حسب آنکه اسمی بزرگتر از ایشان به میراث یافته بود.
\v 5 زیرا به کدام یک از فرشتگان هرگز گفت که، تو پسر من هستی، من امروز تو را مولود ساخته‌ام؟ و همچنین، من او را پدر خواهم بود و او پسر من خواهد بود؟
\v 6 و هنگامی که نخست‌زاده را باز به جهان می‌آورَد، می‌گوید که، همهٔ فرشتگان خدا او را پرستش کنند.
\v 7 و در حقّ فرشتگان می‌گوید که فرشتگان خود را بادها می‌گرداند و خادمان خود را شعلهٔ آتش.
\v 8 امّا در حقّ پسر [نیز می‌گوید]، ای خدا تخت تو تا ابد است و عصای ملکوت تو عصای راستی است.
\v 9 عدالت را دوست و شرارت را دشمن می‌داری؛ بنابراین خدا، خدای تو، تو را به روغن شادمانی بیشتر از رفقایت مسح کرده است.
\v 10 و، تو ای خداوند، در ابتدا زمین را بنا کردی و آسمانها صنعت دستهای تو است.
\v 11 آنها فانی، امّا تو باقی هستی، و همهٔ آنها چون جامه مندرس خواهد شد،
\v 12 و مثل ردا آنها را خواهی پیچید و تغییر خواهند یافت. امّا تو همان هستی و سالهای تو تمام نخواهد شد.
\v 13 و به کدام یک از فرشتگان هرگز گفت، بنشین به دست راست من تا دشمنان تو را پای‌انداز تو سازم؟
\v 14 آیا همگی ایشان روح‌های خدمتگزار نیستند که برای خدمت آنانی که وارث نجات خواهند شد، فرستاده می‌شوند؟