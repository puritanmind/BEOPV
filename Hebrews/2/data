\c 2
\p
\v 1 پس لازم است که به دقّت بلیغ‌تر آنچه را شنیدیم گوش دهیم، مبادا که از آن منحرف شویم.
\v 2 زیرا هر گاه کلامی که به‌واسطۀ فرشتگان گفته شد برقرار گردید، چنان که هر تجاوز و نافرمانی را مجازاتی عادلانه می‌رسید؛
\v 3 پس ما چگونه رستگار گردیم، اگر از چنین نجاتی عظیم غافل باشیم؟ که در ابتدا تکلّم به آن از خداوند بود و بعد کسانی که شنیدند، بر ما ثابت گردانیدند؛
\v 4 در حالی که خدا نیز با ایشان گواهی می‌داد به آیات و عجایب و انواع معجزات و عطایای روح‌القدس برحسب ارادهٔ خود.
\v 5 زیرا عالمِ آینده‌ای را که ذکر آن را می‌کنیم مطیع فرشتگان نساخت.
\v 6 امّا کسی در مکانی شهادت داده، گفت: چیست انسان که او را بخاطر آوری، یا پسرِ انسان که به او توجّه می‌نمایی؟
\v 7 او را از فرشتگان اندکی پست‌تر قرار دادی، و تاج جلال و اکرام را بر سر او نهادی و او را بر اعمال دستهای خود گماشتی.
\v 8 همه‌چیز را زیر پاهای او نهادی. پس چون همه‌چیز را مطیع او گردانید، هیچ چیز را نگذاشت که مطیع او نباشد. امّا الآن هنوز نمی‌بینیم که همه‌چیز مطیع وی شده باشد.
\v 9 امّا او را که اندکی از فرشتگان کمتر شد می‌بینیم، یعنی عیسی را که به رنج مرگ، تاج جلال و اکرام بر سر وی نهاده شد تا به فیض خدا برای همه طعم مرگ را بچشد.
\v 10 زیرا او را که بخاطر وی همه و از وی همه‌چیز می‌باشد، چون فرزندان بسیار را وارد جلال می‌گرداند، شایسته بود که بانی نجاتِ ایشان را از راه رنجها کامل گرداند.
\v 11 زیرا که چون مقدّس‌کننده و مقدّسان، همه از یک می‌باشند، از این جهت عار ندارد که ایشان را برادر بخواند.
\v 12 چنانکه می‌گوید: نام تو را به برادران خود اعلام می‌کنم و در میان کلیسا تو را ستایش خواهم خواند.
\v 13 و همچنین: من بر وی توکّل خواهم نمود. و نیز: اینک، من و فرزندانی که خدا به من عطا فرمود.
\v 14 پس چون فرزندان در خون و جسم شراکت دارند، او نیز همچنان در این هر دو شریک شد تا به‌واسطۀ مرگ، صاحب قدرت مرگ، یعنی ابلیس، را تباه سازد؛
\v 15 و آنانی را که از ترس مرگ، تمام عمر خود گرفتار بندگی می‌بودند، آزاد گرداند.
\v 16 زیرا که در حقیقت [ذات] فرشتگان را نگرفت، بلکه نسل ابراهیم را بر [خود] گرفت.
\v 17 از این جهت می‌بایست در هر امری مشابه برادران خود شود تا در امور خدا کاهن اعظمی کریم و امین شده، گناهان قوم را کفّاره کند.
\v 18 زیرا که چون خود عذاب کشیده، آزموده شد، قادر است آنها را که آزموده می‌شوند یاری برساند.