\c 6
\p
\v 1 بنابراین، از کلام ابتدای مسیح درگذشته، به سوی کمال سبقت بجوییم، و بار دیگر بنیاد توبه از اعمال مرده و ایمان به خدا ننهیم،
\v 2 و تعلیم تعمیدها و نهادن دستها و قیامت مردگان و داوری جاودانی را.
\v 3 و این را بجا خواهیم آورد هر گاه خدا اجازه دهد.
\v 4 زیرا آنانی که یک بار منوّر گشتند و لذّت عطای آسمانی را چشیدند و شریک روح‌القدس گردیدند،
\v 5 و لذّت کلام نیکوی خدا و نیروهای عالم آینده را چشیدند،
\v 6 اگر بیفتند، غیر ممکن است که ایشان را بار دیگر برای توبه تازه سازند، در حالتی که پسرِ خدا را برای خود باز مصلوب می‌کنند و او را بی‌حرمت می‌سازند.
\v 7 زیرا زمینی که بارانی را که بارها بر آن می‌افتد، می‌خورد و گیاهان نیکو برای استفادۀ کسانی که به‌خاطر آنها کشت شده است، از خدا برکت می‌یابد.
\v 8 امّا اگر خار و خس می‌رویاند، طرد شده و قرین به لعنت و در آخر، سوخته می‌شود.
\v 9 امّا ای عزیزان در حقّ شما چیزهای بهتر و قرین نجات را یقین می‌داریم، هر چند بدینطور سخن می‌گوییم.
\v 10 زیرا خدا بی‌انصاف نیست که عمل شما و آن زحمتِ محبّت را که به اسم او از خدمت مقدّسین نشان داده‌اید، که در آن مشغول بوده و هستید، فراموش کند.
\v 11 امّا آرزو داریم که هر یک از شما همین جدّ و جهد را برای یقین کامل امید تا به انتها نشان دهید،
\v 12 و کاهل نباشید، بلکه پیروی کنید از آنانی که به ایمان و صبر وارث وعده‌ها می‌باشند.
\v 13 زیرا وقتی که خدا به ابراهیم وعده داد، چون به بزرگتر از خود قسم نتوانست خورَد، به خود قسم خورده، گفت:
\v 14 هرآینه من تو را برکت عظیمی خواهم داد و تو را بی‌نهایت زیاد خواهم گردانید.
\v 15 و همچنین چون صبر کرد، آن وعده را یافت.
\v 16 زیرا مردم به آنکه بزرگتر است، سوگند می‌خورند و پایان هر مخاصمهٔ ایشان سوگند است تا اثبات شود.
\v 17 از اینرو، چون خدا خواست که عدم تغییر ارادهٔ خود را به وارثان وعده به تأکید بی‌شمار نشان دهد، سوگند در میان آورد.
\v 18 تا به دو امر بی‌تغییر که ممکن نیست خدا در آنها دروغ گوید، تسلّی قوی حاصل شود برای ما که پناه بردیم تا به آن امیدی که درپیش ما گذارده شده است تمسّک جوییم،
\v 19 و آن را مثل لنگری برای جان خود ثابت و پایدار داریم که در درون پرده وارد شده است،
\v 20 جایی که آن پیشرو برای ما داخل شد، یعنی عیسی که بر رتبهٔ ملکیصِدِق، تا ابد کاهن اعظم گردید.