\c 5
\p
\v 1 هرکه ایمان دارد که عیسی، مسیح است، از خدا مولود شده است؛ و هرکه والد را محبّت می‌نماید، مولود او را نیز محبّت می‌نماید.
\v 2 از این می‌دانیم که فرزندان خدا را محبّت می‌نماییم، چون خدا را محبّت می‌نماییم و احکام او را بجا می‌آوریم.
\v 3 زیرا همین است محبّت خدا که احکام او را نگاه داریم و احکام او گران نیست.
\v 4 زیرا آنچه از خدا مولود شده است، بر دنیا غلبه می‌یابد؛ و غلبه‌ای که دنیا را مغلوب ساخته است، ایمان ما است.
\v 5 کیست آنکه بر دنیا غلبه یابد، جز آنکه ایمان دارد که عیسی پسر خداست؟
\v 6 همین است او که به آب و خون آمد، یعنی عیسی مسیح. نه به آب فقط بلکه به آب و خون و روح است آنکه شهادت می‌دهد، زیرا که روحْ حقّ است.
\v 7 زیرا سه هستند که شهادت می‌دهند،
\v 8 یعنی روح و آب و خون؛ و این سه یک هستند.
\v 9 اگر شهادت انسان را قبول کنیم، شهادت خدا بزرگتر است؛ زیرا این است شهادت خدا که دربارهٔ پسر خود شهادت داده است.
\v 10 آنکه به پسرِ خدا ایمان آورد، در خود شهادت دارد و آنکه به خدا ایمان نیاورد، او را دروغگو شمرده است، زیرا به شهادتی که خدا دربارهٔ پسر خود داده است، ایمان نیاورده است.
\v 11 و آن شهادت این است که خدا حیات جاودانی به ما داده است و این حیات، در پسر اوست.
\v 12 آنکه پسر را دارد حیات را دارد و آنکه پسرِ خدا را ندارد، حیات را نیافته است.
\v 13 این را نوشتم به شما که به اسم پسرِ خدا ایمان آورده‌اید تا بدانید که حیات جاودانی دارید و تا به اسمِ پسرِ خدا ایمان بیاورید.
\v 14 و این است آن دلیری که نزد وی داریم که هرچه برحسب ارادهٔ او سؤال نماییم، ما را می‌شنود.
\v 15 و اگر دانیم که هرچه سؤال کنیم ما را می‌شنود، پس می‌دانیم که آنچه از او درخواست کنیم می‌یابیم.
\v 16 اگر کسی برادر خود را بیند که گناهی را که منتهی به مرگ نباشد می‌کند، دعا بکند و او را حیات خواهد بخشید، به هرکه گناهی منتهی به مرگ نکرده باشد. گناهی منتهی به مرگ هست؛ بجهت آن نمی‌گویم که دعا باید کرد.
\v 17 هر ناراستی گناه است، ولی گناهی هست که منتهی به مرگ نیست.
\v 18 و می‌دانیم که هرکه از خدا مولود شده است، گناه نمی‌کند بلکه کسی که از خدا تولّد یافت، خود را نگاه می‌دارد و آن شریر او را لمس نمی‌کند.
\v 19 و می‌دانیم که از خدا هستیم و تمام دنیا در شریر خوابیده است.
\v 20 و می‌دانیم که پسرِ خدا آمده است و به ما بصیرت داده است تا حقّ را بشناسیم و در حقّ، یعنی در پسر او عیسی مسیح هستیم. اوست خدای حقّ و حیات جاودانی.
\v 21 ای فرزندان، خود را از بتها نگاه دارید. آمین.