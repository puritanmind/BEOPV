\c 5
\p
\v 1 هرکه ایمان دارد که عیسی، مسیح است، از خدا مولود شده است؛ و هرکه آنکسی را که مولود ساخت را محبّت می‌نماید، مولود او را نیز محبّت می‌نماید.
\v 2 از این می‌دانیم که فرزندان خدا را محبّت می‌نماییم، چون خدا را محبّت می‌نماییم و احکام او را بجا می‌آوریم.
\v 3 زیرا همین است محبّت خدا که احکام او را نگاه داریم و احکام او گران نیست.
\v 4 زیرا آنچه از خدا مولود شده است، بر دنیا غلبه می‌یابد؛ و پیروزی‌ای که دنیا را مغلوب ساخته است، ایمان ما است.
\v 5 کیست آنکه بر دنیا غلبه یابد، جز آنکه ایمان دارد که عیسی پسر خداست؟
\v 6 همین است او که به آب و خون آمد، یعنی عیسی مسیح. نه به آب فقط بلکه به آب و خون و روح است آنکه شهادت می‌دهد، زیرا که روح، حقّ است.
\v 7 زیرا در آسمان سه هستند که شهادت می‌دهند: پدر، کلمه و روح‌القدس؛ و این هر سه یک هستند.
\v 8 و سه هستند که در زمین شهادت می‌دهند: روح و آب و خون؛ و این سه در یک توافق دارند.
\v 9 اگر شهادت انسان را قبول کنیم، شهادت خدا بزرگتر است؛ زیرا این است شهادت خدا که خود دربارهٔ پسرش شهادت داده است.
\v 10 آنکه به پسرِ خدا ایمان آورد، در خود شهادت دارد و آنکه به خدا ایمان نیاورد، او را دروغگو شمرده است، زیرا به شهادتی که خدا دربارهٔ پسر خود داده است، ایمان نیاورده است.
\v 11 و آن شهادت این است که خدا حیات جاودانی به ما داده است و این حیات، در پسر اوست.
\v 12 آنکه پسر را دارد حیات را دارد و آنکه پسرِ خدا را ندارد، حیات را نیافته است.
\v 13 این را نوشتم به شما که به نام پسرِ خدا ایمان آورده‌اید تا بدانید که حیات جاودانی دارید و تا به نام پسرِ خدا ایمان بیاورید.
\v 14 و این است آن اطمینانی که نزد وی داریم که هرچه مطابق ارادهٔ او سؤال نماییم، ما را می‌شنود.
\v 15 و اگر دانیم که هرچه سؤال کنیم ما را می‌شنود، پس می‌دانیم که آنچه از او درخواست کنیم می‌یابیم.
\v 16 اگر کسی برادر خود را بیند که گناهی را که منتهی به مرگ نباشد می‌کند، دعا بکند و او را حیات خواهد بخشید، به هرکه گناهی منتهی به مرگ نکرده باشد. گناهی منتهی به مرگ هست؛ برای آن نمی‌گویم که دعا باید کرد.
\v 17 هر ناراستی گناه است، ولی گناهی هست که منتهی به مرگ نیست.
\v 18 و می‌دانیم که هرکه از خدا مولود شده است، گناه نمی‌کند بلکه کسی که از خدا تولّد یافت، خود را نگاه می‌دارد و آن شریر او را لمس نمی‌کند.
\v 19 و می‌دانیم که از خدا هستیم و تمام دنیا در شریر خوابیده است.
\v 20 و می‌دانیم که پسرِ خدا آمده است و به ما بصیرت داده است تا او را که حقّ است را بشناسیم و در حقّ، یعنی در پسر او عیسی مسیح هستیم. اوست خدای حقّ و حیات جاودانی.
\v 21 ای فرزندان، خود را از بتها نگاه دارید. آمین.