\c 3
\p
\v 1 ببینید، چه نوع محبّت پدر به ما داده است تا فرزندان خدا خوانده شویم؛ و از این جهت دنیا ما را نمی‌شناسد زیرا که او را نشناخت.
\v 2 ای محبوبان، الآن فرزندان خدا هستیم و هنوز آشکار نشده است آنچه خواهیم بود؛ امّا می‌دانیم که چون او آشکار شود، مانند او خواهیم بود زیرا او را چنانکه هست خواهیم دید.
\v 3 و هرکس که این امید را بر وی دارد، خود را پاک می‌سازد چنانکه او پاک است.
\v 4 و هرکه گناه را به عمل می‌آوَرَد، برخلاف شریعت عمل می‌کند زیرا گناه مخالفت شریعت است.
\v 5 و می‌دانید که او آشکار شد تا گناهان را بردارد و در وی هیچ گناه نیست.
\v 6 هرکه در وی ساکن است گناه نمی‌کند و هرکه گناه می‌کند او را ندیده است و نمی‌شناسد.
\v 7 ای فرزندان، کسی شما را گمراه نکند؛ کسی که عدالت را به‌جا می‌آورد، عادل است چنانکه او عادل است.
\v 8 و کسی که گناه می‌کند از ابلیس است زیرا که ابلیس از ابتدا گناهکار بوده است. و از این جهت پسرِ خدا آشکار شد تا اعمال ابلیس را نابود سازد.
\v 9 هر که از خدا مولود شده است، گناه نمی‌کند زیرا تخم او در وی می‌ماند و او نمی‌تواند گناهکار بوده باشد زیرا که از خدا تولّد یافته است.
\v 10 فرزندان خدا و فرزندان ابلیس از این ظاهر می‌گردند. هر که عدالت را بجا نمی‌آورد از خدا نیست و همچنین هر که برادر خود را محبّت نمی‌نماید.
\v 11 زیرا همین است آن پیغامی که از اوّل شنیدید که یکدیگر را محبّت نماییم.
\v 12 نه مثل قائن که از آن شریر بود و برادر خود را کشت؛ و از چه سبب او را کشت؟ از این سبب که اعمال خودش پلید بود و اعمال برادرش نیکو.
\v 13 ای برادرانِ من، تعجّب مکنید اگر دنیا از شما نفرت دارد.
\v 14 ما می‌دانیم که از مرگ گذشته، وارد حیات گشته‌ایم از اینکه برادران را محبّت می‌نماییم. هرکه برادر خود را محبّت نمی‌نماید در مرگ ساکن است.
\v 15 هر که از برادر خود نفرت دارد، قاتل است و می‌دانید که هیچ قاتلْ حیات جاودانی در خود ساکن ندارد.
\v 16 از این روی محبّت را دانسته‌ایم که او جان خود را در راه ما نهاد و ما باید جان خود را در راه برادران بنهیم.
\v 17 امّا کسی که از مال دنیا برخوردار است و برادر خود را محتاج بیند و رحمت خود را از او باز دارد، چگونه محبّت خدا در او ساکن است؟
\v 18 ای فرزندان، محبّت را به‌جا آریم نه در کلام و زبان بلکه در عمل و راستی.
\v 19 و از این رو می‌دانیم که از حقیقت هستیم و دلهای خود را در حضور او مطمئن خواهیم ساخت،
\v 20 یعنی هرگاه دلِ ما، ما را محکوم کند، زیرا خدا از دل ما بزرگتر است و هرچیز را می‌داند.
\v 21 ای محبوبان، هرگاه دلِ ما ما را محکوم نکند، در حضور خدا اعتماد داریم
\v 22 و هرچه سؤال کنیم، از او می‌یابیم، از آن‌جهت که احکام او را نگاه می‌داریم و به آنچه پسندیدهٔ اوست، عمل می‌نماییم.
\v 23 و این است حکم او که به اسم پسر او عیسی مسیح ایمان آوریم و یکدیگر را محبّت نماییم، چنانکه به ما امر فرمود.
\v 24 و هرکه احکام او را نگاه دارد، در او ساکن است و او در وی؛ و از این رو می‌دانیم که در ما ساکن است، یعنی از آن روح که به ما داده است.