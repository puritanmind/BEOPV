\c 2
\p
\v 1 ای فرزندانِ من، این را به شما می‌نویسم تا گناه نکنید؛ و اگر کسی گناهی کند، شفیعی داریم نزد پدر، یعنی عیسی مسیح عادل.
\v 2 و اوست کفّاره بجهت گناهان ما؛ و نه گناهان ما فقط، بلکه بجهت تمام جهان نیز.
\v 3 و از این می‌دانیم که او را می‌شناسیم، اگر احکام او را نگاه داریم.
\v 4 کسی که گوید او را می‌شناسم و احکام او را نگاه ندارد، دروغگو است و در وی راستی نیست.
\v 5 امّا کسی که کلام او را نگاه دارد، به‌راستی محبّت خدا در وی کامل شده است و از این می‌دانیم که در وی هستیم.
\v 6 هرکه گوید که، در وی می‌مانم، به همین طریقی که او رفتار می‌نمود، او نیز باید رفتار کند.
\v 7 ای حبیبان، حکمی تازه به شما نمی‌نویسم، بلکه حکمی کهنه که آن را از ابتدا داشتید؛ و حکم کهنهٔ آن کلام است که از ابتدا شنیدید.
\v 8 و نیز حکمی تازه به شما می‌نویسم که آن در وی و در شما حقّ است، زیرا که تاریکی درگذر است و نور حقیقی الآن می‌درخشد.
\v 9 کسی که می‌گوید که در نور است و از برادر خود نفرت دارد، تا حال در تاریکی است.
\v 10 و کسی که برادر خود را محبّت نماید، در نور ساکن است و لغزش در وی نیست.
\v 11 امّا کسی که از برادر خود نفرت دارد، در تاریکی است و در تاریکی راه می‌رود و نمی‌داند کجا می‌رود زیرا که تاریکی چشمانش را کور کرده است.
\v 12 ای فرزندان، به شما می‌نویسم زیرا که گناهان شما بخاطر اسم او آمرزیده شده است.
\v 13 ای پدران، به شما می‌نویسم زیرا او را که از ابتدا است می‌شناسید. ای جوانان، به شما می‌نویسم از آنجا که بر شریر غالب شده‌اید. ای بچه‌ها به شما نوشتم زیرا که پدر را می‌شناسید.
\v 14 ای پدران، به شما نوشتم زیرا او را که از ابتدا است می‌شناسید. ای جوانان، به شما نوشتم از آن جهت که توانا هستید و کلام خدا در شما ساکن است و بر شریر غلبه یافته‌اید.
\v 15 دنیا را و آنچه در دنیاست دوست مدارید زیرا اگر کسی دنیا را دوست دارد، محبّت پدر در وی نیست.
\v 16 زیرا که آنچه در دنیاست، از شهوت جسم و خواهش چشم و غرور زندگانی از پدر نیست بلکه از جهان است.
\v 17 و دنیا و شهوات آن در گذر است امّا کسی که به ارادهٔ خدا عمل می‌کند، تا به ابد باقی می‌ماند.
\v 18 ای بچه‌ها، این ساعت آخر است و چنانکه شنیده‌اید که دجّال می‌آید، اکنون هم دجّالان بسیار ظاهر شده‌اند و از این می‌دانیم که ساعتِ آخر است.
\v 19 از ما بیرون شدند، امّا از ما نبودند، زیرا اگر از ما می‌بودند با ما می‌ماندند؛ امّا بیرون رفتند تا ظاهر شود که همهٔ ایشان از ما نیستند.
\v 20 و امّا شما از آن قدّوس، مسح را یافته‌اید و هرچیز را می‌دانید.
\v 21 ننوشتم به شما از این جهت که راستی را نمی‌دانید، بلکه از اینرو که آن را می‌دانید و اینکه هیچ دروغ از راستی نیست.
\v 22 دروغگو کیست جز آنکه مسیح‌بودن عیسی را انکار کند. آن دجّال است که پدر و پسر را انکار می‌نماید.
\v 23 کسی که پسر را انکار کند، پدر را هم ندارد و کسی که اعتراف به پسر نماید، پدر را نیز دارد.
\v 24 و امّا شما آنچه از ابتدا شنیدید در شما ثابت بماند، زیرا اگر آنچه از اوّل شنیدید، در شما ثابت بماند، شما نیز در پسر و در پدر ثابت خواهید ماند.
\v 25 و این است آن وعده‌ای که او به ما داده است، یعنی حیات جاودانی.
\v 26 و این را به شما نوشتم دربارهٔٔ آنانی که شما را گمراه می‌کنند.
\v 27 و امّا در شما آن مسح که از او یافته‌اید ثابت است و نیاز ندارید که کسی شما را تعلیم دهد، بلکه چنانکه خود آن مسح شما را از همه‌چیز تعلیم می‌دهد و حقّ است و دروغ نیست، پس بطوری که شما را تعلیم داد در او ثابت می‌مانید.
\v 28 الآن ای فرزندان در او ثابت بمانید تا چون ظاهر شود، اعتماد داشته باشیم و در هنگام ظهورش از وی خجل نشویم.
\v 29 اگر فهمیده‌اید که او عادل است، پس می‌دانید که هر که عدالت را بجا آوَرَد، از وی تولّد یافته است.