\c 2
\p
\v 1 ای فرزندانِ من، این را به شما می‌نویسم تا گناه نکنید؛ و اگر کسی گناهی کند، شفیعی داریم نزد پدر، یعنی عیسی مسیح عادل.
\v 2 و اوست کفّاره برای گناهان ما؛ و نه گناهان ما فقط، بلکه برای تمام جهان نیز.
\v 3 و از این رو می‌دانیم که او را می‌شناسیم، اگر احکام او را نگاه داریم.
\v 4 کسی که گوید او را می‌شناسم و احکام او را نگاه ندارد، دروغگو است و در وی راستی نیست.
\v 5 امّا کسی که کلام او را نگاه دارد، به‌راستی محبّت خدا در وی کامل شده است، و از این رو می‌دانیم که در وی هستیم.
\v 6 هرکه گوید که، در وی می‌مانم، به همان‌گونه که او گام برداشت، او نیز باید گام بردارد.
\v 7 ای برادران، حکمی تازه به شما نمی‌نویسم، بلکه حکمی قدیمی که آن را از ابتدا داشتید. آن حکم قدیمی آن کلام است که از ابتدا شنیدید.
\v 8 و نیز حکمی تازه به شما می‌نویسم، که آن در وی و در شما حقیقت است، زیرا که تاریکی درگذر است و نور حقیقی الآن می‌درخشد.
\v 9 کسی که می‌گوید که در نور است و از برادر خود نفرت دارد، تا حال در تاریکی است.
\v 10 و کسی که برادر خود را محبّت نماید، در نور ساکن است و سبب لغزش در وی نیست.
\v 11 امّا کسی که از برادر خود نفرت دارد، در تاریکی است و در تاریکی راه می‌رود و نمی‌داند کجا می‌رود، زیرا که تاریکی چشمانش را کور کرده است.
\v 12 ای فرزندان، به شما می‌نویسم، زیرا که گناهان شما بخاطر اسم او آمرزیده شده است.
\v 13 ای پدران، به شما می‌نویسم، زیرا او را که از ابتدا است می‌شناسید. ای جوانان، به شما می‌نویسم، از آنجا که بر شریر غالب شده‌اید. ای بچه‌ها به شما نوشتم، زیرا که پدر را می‌شناسید.
\v 14 ای پدران، به شما نوشتم، زیرا او را که از ابتدا است می‌شناسید. ای جوانان، به شما نوشتم، از آن جهت که توانا هستید و کلام خدا در شما ساکن است و بر شریر غلبه یافته‌اید.
\v 15 دنیا را و آنچه در دنیاست دوست مدارید، زیرا اگر کسی دنیا را دوست دارد، محبّت پدر در وی نیست.
\v 16 زیرا که آنچه در دنیاست، از تمایلات جسم و تمایلات چشم و غرور زندگانی، از پدر نیست، بلکه از جهان است.
\v 17 و دنیا و تمایلات آن در گذر است، امّا کسی که به ارادهٔ خدا عمل می‌کند، تا به ابد باقی می‌ماند.
\v 18 ای بچه‌ها، این ساعت آخر است، و چنانکه شنیده‌اید که آن ضدّ مسیح\f +ضدّ مسیح یا دجّال\f* می‌آید، اکنون هم ضدّ مسیحان\f +ضدّ مسیحان یا دجّالان\f* بسیار ظاهر شده‌اند و از این رو می‌دانیم که ساعتِ آخر است.
\v 19 از ما بیرون رفتند، امّا از ما نبودند، زیرا اگر از ما می‌بودند با ما می‌ماندند؛ امّا بیرون رفتند تا آشکار شود که همهٔ ایشان از ما نیستند.
\v 20 و امّا شما از آن قدّوس، مسح را یافته‌اید و هرچیز را می‌دانید.
\v 21 ننوشتم به شما از این جهت که راستی را نمی‌دانید، بلکه از اینرو که آن را می‌دانید، و اینکه هیچ دروغ از راستی نیست.
\v 22 دروغگو کیست، جز آنکه مسیح‌بودن عیسی را انکار کند؟ آن ضدّ مسیح است که پدر و پسر را انکار می‌نماید.
\v 23 کسی که پسر را انکار کند، پدر را هم ندارد، و کسی که اعتراف به پسر نماید، پدر را نیز دارد.
\v 24 و امّا شما آنچه از ابتدا شنیدید در شما ساکن بماند، زیرا اگر آنچه از اوّل شنیدید، در شما ساکن بماند، شما نیز در پسر و در پدر ساکن خواهید ماند.
\v 25 و این است آن وعده‌ای که او به ما داده است، یعنی حیات جاودانی.
\v 26 و این را به شما نوشتم دربارۀ آنانی که شما را گمراه می‌کنند.
\v 27 و امّا در شما آن مسح که از او یافته‌اید می‌ماند، و نیازی ندارید که کسی شما را تعلیم دهد، بلکه چنانکه خود آن مسح شما را از همه‌چیز تعلیم می‌دهد و حقیقت است و دروغ نیست، پس بطوری که شما را تعلیم داد، در او ثابت می‌مانید.
\v 28 و حال، ای فرزندان، در او بمانید تا چون ظاهر شود، اعتماد داشته باشیم و در هنگام ظهورش از وی شرمنده نشویم.
\v 29 اگر فهمیده‌اید که او عادل است، پس می‌دانید که هر که عدالت را بجا آوَرَد، از وی تولّد یافته است.