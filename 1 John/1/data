\c 1
\p
\v 1 آنچه از ابتدا بود و آنچه شنیده‌ایم و به چشم خود دیده، آنچه بر آن نگریستیم و دستهای ما لمس کرد، دربارهٔٔ کلمهٔ حیات.
\v 2 (و حیات ظاهر شد و آن را دیده‌ایم و شهادت می‌دهیم و به شما خبر می‌دهیم از حیات جاودانی که نزد پدر بود و بر ما ظاهر شد.)
\v 3 از آنچه دیده و شنیده‌ایم شما را اعلام می‌نماییم تا شما هم با ما شراکت داشته باشید. و امّا شراکت ما با پدر و با پسرش عیسی مسیح است.
\v 4 و این را به شما می‌نویسم تا خوشیِ ما کامل گردد.
\v 5 و این است پیغامی که از او شنیده‌ایم و به شما اعلام می‌نماییم، که خدا نور است و هیچ تاریکی در وی هرگز نیست.
\v 6 اگر گوییم که با وی شراکت داریم، در حالیکه در تاریکی رفتار می‌نماییم، دروغ می‌گوییم و براستی عمل نمی‌کنیم.
\v 7 امّا اگر در نور رفتار می‌نماییم، چنانکه او در نور است، با یکدیگر شراکت داریم و خون پسر او عیسی مسیح ما را از هر گناه پاک می‌سازد.
\v 8 اگر گوییم که گناه نداریم خود را گمراه می‌کنیم و راستی در ما نیست.
\v 9 اگر به گناهان خود اعتراف کنیم، او امین و عادل است تا گناهان ما را بیامرزد و ما را از هر ناراستی پاک سازد.
\v 10 اگر گوییم که گناه نکرده‌ایم، او را دروغگو می‌شماریم و کلام او در ما نیست.