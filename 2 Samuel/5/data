\c 5
\p
\v 1 و همهٔ قبیله‌های اسرائیل نزد داوود به حَبْرُون‌آمدند و متکلّم شده، گفتند، اینک ما استخوان و گوشت تو هستیم.
\v 2 و قبل از این نیز چون شاؤل بر ما سلطنت می‌نمود، تو بودی که اسرائیل را بیرون می‌بردی و اندرون می‌آوردی. و خداوند تو را گفت که تو قوم من، اسرائیل را رعایت خواهی کرد و بر اسرائیل پیشوا خواهی بود.
\v 3 و همهٔ مشایخ اسرائیل نزد پادشاه به حَبْرُون آمدند، و داوود پادشاه در حَبْرُون به حضور خداوند با ایشان عهد بست و داوود را بر اسرائیل به پادشاهی مسح نمودند.
\v 4 و داوود هنگامی که پادشاه شد سی ساله بود، و چهل سال سلطنت نمود؛
\v 5 هفت سال و شش ماه در حَبْرُون بر یهودا سلطنت نمود، و سی و سه سال در اورشلیم بر تمامی اسرائیل و یهودا سلطنت نمود.
\v 6 و پادشاه با مردانش به اورشلیم به مقابلۀ یبوسیان که ساکنان زمین بودند، رفت. و ایشان به داوود متکلّم شده، گفتند، به اینجا داخل نخواهی شد جز اینکه کوران و لنگان را بیرون کنی. زیرا گمان بردند که داوود به اینجا داخل نخواهد شد.
\v 7 و داوود قلعۀ صهیون را گرفت که همان شهر داوود است.
\v 8 و در آن روز داوود گفت، هر که یبوسیان را بزند و به قنات رسیده، لنگان و کوران را که مبغوض جان داوود هستند (بزند). بنابرین می‌گویند کور و لنگ، به خانه داخل نخواهند شد.
\v 9 و داوود در قلعه ساکن شد و آن را شهر داوود نامید، و داوود به اطراف مِلُّو و اندرونش عمارت ساخت.
\v 10 و داوود پیشرفت کرده، بزرگ می‌شد ویهُوَه، خدای صبایوت، با وی می‌بود.
\v 11 و حیرام، پادشاه صور، قاصدان و درخت سرو آزاد و نجاران و سنگ‌تراشان نزد داوود فرستاده، برای داوود خانه‌ای بنا نمودند.
\v 12 پس داوود فهمید که خداوند او را بر اسرائیل به پادشاهی استوار نموده، و سلطنت او را به خاطر قوم خویش اسرائیل برافراشته است.
\v 13 و بعد از آمدن داوود از حَبْرُون، کنیزان و زنان دیگر از اورشلیم گرفت، و باز برای داوود پسران و دختران زاییده شدند.
\v 14 و نامهای آنانی که برای او در اورشلیم زاییده شدند، این است، شَمُّوع و شُوباب و ناتان و سلیمان،
\v 15 و یبْجار و اَلیشُوع و نافَج و یافیع،
\v 16 و اَلیشَمَع و اَلیداع و اَلیفَلَط.
\v 17 و چون فلسطینیان شنیدند که داوود را به پادشاهی اسرائیل مسح نموده‌اند، همهٔ فلسطینیان برآمدند تا داوود را بطلبند. و چون داوود این را شنید به قلعه فرود آمد.
\v 18 و فلسطینیان آمده، در درّه رفائیان منتشر شدند.
\v 19 و داوود از خداوند سؤال نموده، گفت، آیا به مقابلۀ فلسطینیان برآیم و ایشان را به دست من تسلیم خواهی نمود؟ خداوند به داوود گفت، برو زیرا که فلسطینیان را البتّه به دست تو خواهم داد.
\v 20 و داوود به بَعْل فَراصیم آمد و داوود ایشان را در آنجا شکست داده، گفت، خداوند دشمنانم را از حضور من رخنه کرد مثل رخنۀ آبها. بنابرین آن مکان را بَعْل فَراصیم نام نهادند.
\v 21 و بتهای خود را در آنجا ترک کردند و داوود و کسانش آنها را برداشتند.
\v 22 و فلسطینیان بار دیگر برآمده، در درّه رفائیان منتشر شدند.
\v 23 و چون داوود از خداوند سؤال نمود، گفت، برمیا، بلکه از عقب ایشان دور زده، پیش درختان توت بر ایشان حمله آور.
\v 24 و چون صدای قدمها در سر درختان توت بشنوی، آنگاه تعجیل کن زیرا که در آن وقت خداوند پیش روی تو بیرون خواهد آمد تا لشکر فلسطینیان را شکست دهد.
\v 25 پس داوود چنانکه خداوند او را امر فرموده بود، کرد، و فلسطینیان را از جِبْعَه تا جازر شکست داد.