\c 23
\p
\v 1 و این است سخنان آخر داوود، وحی‌داود پسر یسّا. و وحی مردی که بر مقام بلند ممتاز گردید، مسیحِ خدای یعقوب، و مغنّی شیرینِ اسرائیل.
\v 2 روح خداوند به وسیلۀ من متکلّم شد و کلام او بر زبانم جاری گردید.
\v 3 خدای اسرائیل متکلّم شد و صخرۀ اسرائیل مرا گفت، آنکه بر مردمان حکمرانی کند، عادل باشد و با خدا ترسی سلطنت نماید.
\v 4 و او خواهد بود مثل روشنایی صبح، وقتی که آفتاب طلوع نماید، یعنی صبح بی‌ابر، هنگامی که علف سبز از زمین می‌روید، به سبب درخشندگی بعد از باران.
\v 5 یقیناً خانۀ من با خدا چنین نیست. امّا عهد جاودانی با من بسته است، که در همه چیز آراسته و مستحکم است. و تمامی نجات و تمامی‌مسرّت من این است، هرچند آن را نمو نمی‌دهد.
\v 6 امّا همهٔ مردان بلیعّال مثل خارهایند که دور انداخته می‌شوند. چونکه آنها را به دست نتوان گرفت.
\v 7 و کسی که ایشان را لمس نماید، می‌باید با آهن و نی نیزه مُسلّح شود. و ایشان در مسکن خود با آتش سوخته خواهند شد.
\v 8 و نامهای شجاعانی که داوود داشت این است، یوشَیب بَشَّبَتِ تَحَکْمُونی که سردار شالیشیم بود که همان عَدِینُو عِصْنِی باشد که بر هشتصد نفر تاخت آورد و ایشان را در یک وقت کشت.
\v 9 و بعد از او اَلِعازار پسر دُودُو پسر اَخُوخِی، یکی از آن سه مرد شجاع که با داوود بودند، هنگامی که فلسطینیان را که در آنجا برای جنگ جمع شده، و مردان اسرائیل رفته بودند، به جنگ طلبیدند.
\v 10 و امّا او برخاسته، با فلسطینیان جنگ کرد تا دستش خسته شد و دستش به شمشیر چسبید و خداوند در آن روز، ظفر عظیمی داد، و قوم در عقب او فقط برای غارت کردن برگشتند.
\v 11 و بعد از او شَمَّه پسر آجی هَرارِی بود و فلسطینیان، لشکری فراهم آوردند، در جایی که قطعه زمینی پر از عدس بود، و قوم از حضور فلسطینیان فرار می‌کردند.
\v 12 آنگاه او در میان آن قطعۀ زمین ایستاد و آن را نگاه داشته، فلسطینیان را شکست داد و خداوند ظفر عظیمی داد.
\v 13 و سه نفر از آن سی سردار فرود شده، نزد داوود در فصل درو به مغارۀ عَدُلاّم آمدند، و لشکر فلسطینیان در درّه رفائیم اردو زده بودند.
\v 14 و داوود در آن وقت در ملاذ خویش بود وقراول فلسطینیان در بیت‌لِحِم.
\v 15 و داوود خواهش نموده، گفت، کاش کسی مرا از چاهی که نزد دروازۀ بیت‌لِحِم است آب بنوشاند.
\v 16 پس آن سه مرد شجاع، لشکر فلسطینیان را از میان شکافته، آب را از چاهی که نزد دروازۀ بیت‌لِحِم است کشیده، برداشتند و آن را نزد داوود آوردند، امّا نخواست که آن را بنوشد و آن را به جهت خداوند ریخت.
\v 17 و گفت، ای خداوند حاشا از من که این کار را بکنم. مگر این خون آن کسان نیست که به خطر جان خود رفتند؟ از این جهت نخواست که بنوشد. کاری که این سه مرد کردند، این است.
\v 18 و ابیشای، برادر یوآب پسر صَرُویه، سردار سه نفر بود و نیزۀ خود را بر سیصد نفر حرکت داده، ایشان را کشت و در میان آن سه نفر اسم یافت.
\v 19 آیا از آن سه نفر مکرّم‌تر نبود؟ پس سردار ایشان شد امّا به سه نفر اوّل نرسید.
\v 20 و بَنایاهو پسر یهویاداع، پسر مردی شجاع قَبصئیلی، که کارهای عظیم کرده بود، دو پسر اریئیل موآبی را کشت و در روز برف به حفره‌ای فرود شده، شیری را بکشت.
\v 21 و مرد خوش اندام مصری‌ای را کشت و آن مصری در دست خود نیزه‌ای داشت امّا نزد وی با چوب دستی رفت و نیزه را از دست مصری ربود و وی را با نیزۀ خودش کشت.
\v 22 و بَنایاهو پسر یهویاداع این کارها را کرد و در میان آن سه مرد شجاع اسم یافت.
\v 23 و از آن سی نفر مکرم‌تر شد امّا به آن سه نفر اوّل نرسید و داوود او را بر اهل مشورت خود گماشت.
\v 24 و عَسائیل برادر یوآب یکی از آن سی نفر بود و اَلحانان پسر دو دوی بیت‌لِحِمی،
\v 25 و شَمَّه حَرُودی و اَلیقای حَرُودی،
\v 26 و حالَص فَلْطِی وعیرا پسر عِقّیش تَقّوعی،
\v 27 و ابیعَزَرِ عَناتوتی و مَبونای حوشاتی،
\v 28 و صَلْمونِ اَخوخی و مَهْرای نطوفاتی،
\v 29 و حالَب پسر بَعْنَه نطوفاتی و اِتّای پسر ریبای از جِبْعَه بنی‌بِنْیامین،
\v 30 و بنایای فِرْعاتونی و هِدّای از وادیهای جاعَش،
\v 31 و اَبُوعَلْبونِ عَرْباتی و عَزْموت بَرْحُومی،
\v 32 و اَلْیحْبای شَعْلْبُونی و از بنی‌یاشَنْ یوناتان،
\v 33 و شَمَّۀ حَراری و اَخِیآم پسر شارَرِ اَراری،
\v 34 و اَلْیفَلَط پسر اَحْسَبای پسر مَعْکاتی و اَلیعام پسر اَخیتُوفَل جیلونی،
\v 35 و حَصْرای کَرْمَلی و فَعْرای اَرَبی،
\v 36 و یجْآل پسر ناتان از صُوْبَه و بانی جادی،
\v 37 و صالَقِ عَمّونی و نَحْرای بَئِیرُوتی که سلاحداران یوآب پسر صَرُویه بودند،
\v 38 و عیرای یتْری و جارَبِ یتْری،
\v 39 و اوریای حِتّی، که همهٔ اینها سی و هفت نفر بودند.
