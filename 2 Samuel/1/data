\c 1
\p
\v 1 و بعد از وفات شاؤل و بازگشت داوود از مقاتلۀ عَمالَقَه، واقع شد که داوود دو روز در صِقْلَغ توقّف نمود.
\v 2 و در روز سوم ناگاه شخصی از نزد شاؤل با لباس دریده و خاک بر سرش ریخته از لشکر آمد، و چون نزد داوود رسید، به زمین افتاده، تعظیم نمود.
\v 3 و داوود به وی گفت: از کجا آمدی؟ او در جواب وی گفت: از لشکر اسرائیل فرار کرده‌ام.
\v 4 داوود به وی گفت: مرا خبر بده که کار چگونه شده است. او گفت: قوم از جنگ فرار کردند و بسیاری از قوم نیز افتادند و مُردند، و هم شاؤل و پسرش، یوناتان، مُردند.
\v 5 پس داوود به جوانی که او را مخبر ساخته بود، گفت: چگونه دانستی که شاؤل و پسرش یوناتان مرده‌اند.
\v 6 و جوانی که او را مخبر ساخته بود، گفت: اتّفاقاً مرا در کوه جِلْبُوع گذر افتاد و اینک شاؤل بر نیزه خود تکیه می‌نمود، و اینک ارابه‌ها و سوارانْ او را به سختی دنبال می‌کردند.
\v 7 و به عقب نگریسته، مرا دید و مرا خواند و جواب دادم، لبّیک.
\v 8 او مرا گفت: تو کیستی؟ به وی گفتم، عمالیقی هستم.
\v 9 او به من گفت: تمنّا اینکه بر من بایستی و مرا بکشی زیرا که پریشانی مرا در گرفته است چونکه تمام جانم تا بحال در من است.
\v 10 پس بر او ایستاده، او را کُشتم زیرا دانستم که بعد از افتادنش زنده نخواهد ماند و تاجی که بر سرش و بازوبندی که بر بازویش بود، گرفته، آنهارا اینجا نزد آقایم آوردم.
\v 11 آنگاه داوود جامۀ خود را گرفته، آن را درید و تمامی کسانی که همراهش بودند، چنین کردند.
\v 12 و برای شاؤل و پسرش، یوناتان، و برای قوم خداوند و خاندان اسرائیل ماتم گرفتند و گریه کردند، و تا شام روزه داشتند، زیرا که به دم شمشیر افتاده بودند.
\v 13 و داوود به جوانی که او را مخبر ساخت، گفت: تو از کجا هستی؟ او گفت: من پسر مرد غریب عمالیقی هستم.
\v 14 داوود به وی گفت: چگونه نترسیدی که دست خود را بلند کرده، مسیح خداوند را هلاک ساختی؟
\v 15 آنگاه داوود یکی از خادمان خود را طلبیده، گفت: نزدیک آمده، او را بکش. پس او را زد که مرد.
\v 16 و داوود او راگفت، خونت بر سر خودت باشد زیرا که دهانت بر تو شهادت داده، گفت که من مسیح خداوند را کشتم.
\v 17 و داوود این مرثیه را دربارۀ شاؤل و پسرش یوناتان انشا کرد.
\v 18 و امر فرمود که نشید قوس را به بنی‌یهودا تعلیم دهند. اینک در سِفْر یاشَر مکتوب است،
\v 19 زیبایی تو ای اسرائیل در مکانهای بلندت کشته شد. جبّاران چگونه افتادند!
\v 20 در جَتّ اطّلاع ندهید و در کوچه‌های اَشْقَلُون خبر مرسانید، مبادا دختران فلسطینیان شادی کنند. و مبادا دختران ختنه‌ناشدگان وجد نمایند.
\v 21 ای کوه‌های جِلْبُوع، شبنم و باران بر شما نبارد، و نه از کشتزارهایت هدایا بشود، زیرا در آنجا سپر جبّاران دور انداخته شد، سپر شاؤل که گویا به روغن مسح نشده بود.
\v 22 از خون کشتگان و از پیه جبّاران، کَمان یوناتان برنگردید و شمشیر شاؤل تهی برنگشت.
\v 23 شاؤل و یوناتان در حیات خویش محبوب نازنین بودند، و در مرگ خود از یکدیگر جدا نشدند. از عقابها تیزپرتر و از شیران تواناتر بودند.
\v 24 ای دختران اسرائیل برای شاؤل گریه کنید که شما را به قرمز و نفایس آراسته می‌ساخت و زیورهای طلا بر لباس شما می‌گذاشت.
\v 25 شجاعان در معرض جنگ چگونه افتادند! ای یوناتان بر مکان‌های بلند خود کُشته شدی.
\v 26 ای برادر من یوناتان برای تو دلتنگ شده‌ام. برای من بسیار نازنین بودی. محبّت تو با من عجیب‌تر از محبّت زنان بود.
\v 27 جبّاران چگونه افتادند و چگونه اسلحۀ جنگ تلف شد!