\c 15
\p
\v 1 و بعد از آن، واقع شد که اَبْشالوم ارابه‌ای و اسبان و پنجاه مرد که پیش او بدوند، مهیّا نمود.
\v 2 و اَبْشالوم صبح زود برخاسته، به کناره راه دروازه می‌ایستاد، و هر کسی که دعوایی می‌داشت و نزد پادشاه به محاکمه می‌آمد، اَبْشالوم او را خوانده، می‌گفت، تو از کدام شهر هستی؟ و او می‌گفت، بنده‌ات از فلان سبط از قبیله‌های اسرائیل هستم.
\v 3 و اَبْشالوم او را می‌گفت، ببین، کارهای تو نیکو و راست است امّا از جانب پادشاه کسی نیست که تو را بشنود.
\v 4 و اَبْشالوم می‌گفت، کاش که در زمین داور می‌شدم و هر کس که دعوایی یا مرافعه‌ای می‌داشت، نزد من می‌آمد و برای او عدالت می‌نمودم.
\v 5 و هنگامی که کسی نزدیک آمده، او را تعظیم می‌نمود، دست خود را دراز کرده، او را می‌گرفت و می‌بوسید.
\v 6 و اَبْشالوم با همۀ اسرائیل که نزد پادشاه برای داوری می‌آمدند، بدین منوال عمل می‌نمود. پس اَبْشالوم دل مردان اسرائیل را فریفت.
\v 7 و بعد از پایان چهار سال، اَبْشالوم به پادشاه گفت، مستدعی اینکه بروم تا نذری را که برای خداوند در حَبْرُون کرده‌ام، وفا نمایم،
\v 8 زیرا که بنده‌ات وقتی که در جشور اَرام ساکن بودم، نذر کرده، گفتم که اگر خداوند مرا به اورشلیم باز آورد، خداوند را عبادت خواهم نمود.
\v 9 پادشاه به وی گفت، به سلامتی برو. پس او برخاسته، به حَبْرُون رفت.
\v 10 و اَبْشالوم، جاسوسان به تمامی‌قبیله‌های اسرائیل فرستاده، گفت، به مجرد شنیدن صدای شیپور بگویید که اَبْشالوم در حَبْرُون پادشاه شده است.
\v 11 و دویست نفر که دعوت شده بودند، همراه اَبْشالوم از اورشلیم رفتند، و اینان به صافدلی رفته، چیزی ندانستند.
\v 12 و اَبْشالومْ اَخِیتُوفَلِ جیلونی را که مُشیر داوود بود، از شهرش، جیلوه، وقتی که قربانی‌ها می‌گذرانید، طلبید و فتنه سخت شد. و قوم با اَبْشالوم روزبه‌روز زیاده می‌شدند.
\v 13 و کسی نزد داوود آمده، او را خبر داده، گفت که دلهای مردان اسرائیل در عقب اَبْشالوم گرویده است.
\v 14 و داوود به تمامی خادمانی که با او در اورشلیم بودند، گفت، برخاسته، فرار کنیم والاّ ما را از اَبْشالوم نجات نخواهد بود. پس به تعجیل روانه شویم مبادا او ناگهان به ما برسد و بدی بر ما عارض شود و شهر را به دم شمشیر بزند.
\v 15 و خادمان پادشاه، به پادشاه عرض کردند، اینک بندگانت حاضرند برای هرچه آقای ما پادشاه اختیار کند.
\v 16 پس پادشاه و تمامی اهل خانه‌اش با وی بیرون رفتند، و پادشاه ده زن را که مُتعۀ او بودند، برای نگاه داشتن خانه واگذاشت.
\v 17 و پادشاه و تمامی قوم با وی بیرون رفته، در بیت مَرْحَق توقّف نمودند.
\v 18 و تمامی خادمانش پیش او گذشتند و همهٔ کریتیان و همهٔ فلیتیان و همهٔ جَتّیان، یعنی ششصد نفر که از جَتّ در عقب او آمده بودند، پیش روی پادشاه گذشتند.
\v 19 و پادشاه به اِتّای جَتّی گفت، تو نیز همراه ما چرا می‌آیی؟ برگرد و همراه پادشاه بمان زیرا که تو غریب هستی و از مکان خود نیز جلای وطن کرده‌ای.
\v 20 دیروز آمدی. پس آیا امروز تو راهمراه ما آواره گردانم و حال آنکه من می‌روم به جایی که می‌روم. پس برگرد و برادران خود را برگردان و رحمت و راستی همراه تو باد.
\v 21 و اِتّای در جواب پادشاه عرض کرد، به حیات خداوند و به حیات آقایم پادشاه، قسم که هرجایی که آقایم پادشاه خواه در مرگ و خواه در زندگی، باشد، بندۀ تو در آنجا خواهد بود.
\v 22 و داوود به اِتّای گفت، بیا و پیش برو. پس اِتّای جَتّی با همهٔ مردمانش و همهٔ اطفالی که با او بودند، پیش رفتند.
\v 23 و تمامی اهل زمین به صدای بلند گریه کردند، و همهٔ قوم عبور کردند. و پادشاه از نهر قِدْرُون عبور کرد و تمامی قوم به راه بیابان گذشتند.
\v 24 و اینک صادوق نیز و همهٔ لاویان با وی تابوت عهد خدا را برداشتند، و تابوت خدا را نهادند و تا تمامی قوم از شهر بیرون آمدند، ابیاتار قربانی می‌گذرانید.
\v 25 و پادشاه به صادوق گفت، تابوت خدا را به شهر برگردان. پس اگر در نظر خداوند التفات یابم مرا باز خواهد آورد، و آن را و مسکن خود را به من نشان خواهد داد.
\v 26 و اگر چنین گوید که از تو راضی نیستم، اینک حاضرم هرچه در نظرش پسند آید، به من عمل نماید.
\v 27 و پادشاه به صادوق کاهن گفت، آیا تو رایی نیستی؟ پس به شهر به سلامتی برگرد و هر دو پسر شما، یعنی اَخیمَعَص، پسر تو، و یوناتان، پسر ابیاتار، همراه شما باشند.
\v 28 بدانید که من در کناره‌های بیابان درنگ خواهم نمود تا پیغامی از شما رسیده، مرا مخبر سازد.
\v 29 پس صادوق و ابیاتار تابوت خدا را به اورشلیم برگردانیده، در آنجا ماندند.
\v 30 و امّا داوود به فراز کوه زیتون برآمد و چون می‌رفت، گریه می‌کرد و با سر پوشیده و پای‌برهنه می‌رفت و تمامی قومی که همراهش بودند، هریک سر خود را پوشانیدند و گریه‌کنان می‌رفتند.
\v 31 و داوود را خبر داده، گفتند، که اَخیتُوفَل، یکی از فتنه‌انگیزان، با اَبْشالوم شده است. و داوود گفت، ای خداوند ، مشورت اَخیتُوفَل را حماقت گردان.
\v 32 و چون داوود به فراز کوه، جایی که خدا را سجده می‌کنند رسید، اینک حُوشای اَرْکی با جامه دریده و خاک بر سر ریخته او را استقبال کرد.
\v 33 و داوود به وی گفت، اگر همراه من بیایی برای من بار خواهی شد.
\v 34 امّا اگر به شهر برگردی و به اَبْشالوم بگویی، ای پادشاه، من بندۀ تو خواهم بود، چنانکه پیشتر بندۀ پدر تو بودم، الآن بندۀ تو خواهم بود. آنگاه مشورت اَخیتُوفَل را برای من باطل خواهی گردانید.
\v 35 و آیا صادوق و ابیاتار کَهَنَه در آنجا همراه تو نیستند؟ پس هرچیزی را که از خانۀ پادشاه بشنوی، آن را به صادوق و ابیاتار کاهنان اعلام نما.
\v 36 و اینک دو پسر ایشان اَخیمَعَص، پسر صادوق، و یوناتان، پسر ابیاتار، در آنجا با ایشانند و هر خبری را که می‌شنوید، به دست ایشان، نزد من خواهید فرستاد.
\v 37 پس حُوشای، دوست داوود، به شهر رفت و اَبْشالوم وارد اورشلیم شد.