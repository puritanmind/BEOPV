\c 7
\p
\v 1 و واقع شد چون پادشاه در خانۀ خود نشسته، و خداوند او را از همهٔ دشمنانش از هر طرف آرامی داده بود،
\v 2 که پادشاه به ناتان نبی گفت، الآن مرا می‌بینی که در خانۀ سرو آزاد ساکن می‌باشم، و تابوت خدا در میان پرده‌ها ساکن است.
\v 3 ناتان به پادشاه گفت، بیا و هر آنچه در دلت باشد معمول دار زیرا خداوند با توست.
\v 4 و در آن شب واقع شد که کلام خداوند به‌ناتان نازل شده، گفت،
\v 5 برو و به بندۀ من داوود بگو، خداوند چنین می‌گوید، آیا تو خانه‌ای برای سکونت من بنا می‌کنی؟
\v 6 زیرا از روزی که بنی‌اسرائیل را از مصر بیرون آوردم تا امروز، در خانه‌ای ساکن نشده‌ام بلکه در خیمه و مسکن گردش کرده‌ام.
\v 7 و به هر جایی که با همهٔ بنی‌اسرائیل گردش کردم، آیا به احدی از داوران اسرائیل که برای رعایت قوم خود، اسرائیل، مأمور داشتم، سخنی گفتم که چرا خانه‌ای از سرو آزاد برای من بنا نکردید؟
\v 8 و حال به بندۀ من، داوود چنین بگو که یهُوَه صبایوت چنین می‌گوید، من تو را از چراگاه از عقب گوسفندان گرفتم تا پیشوای قوم من، اسرائیل، باشی.
\v 9 و هر جایی که می‌رفتی من با تو می‌بودم و همهٔ دشمنانت را از حضور تو منقطع ساختم، و برای تو اسم بزرگ مثل اسم بزرگانی که بر زمینند، پیدا کردم.
\v 10 و به جهت قوم خود، اسرائیل، مکانی تعیین کردم و ایشان را غَرْس نمودم تا در مکان خویش ساکن شده، باز متحرک نشوند، و شریران، دیگر ایشان را مثل سابق ذلیل نسازند.
\v 11 و مثل روزهایی که داوران را بر قوم خود، اسرائیل، تعیین نموده بودم. و تو را از همهٔ دشمنانت آرامی دادم؛ و خداوند تو را خبر می‌دهد که خداوند برای تو خانه‌ای بنا خواهد نمود.
\v 12 زیرا روزهای تو تمام خواهد شد و با پدران خود خواهی خوابید و نسل تو را که از صُلب تو بیرون آید، بعد از تو استوار خواهم ساخت، و سلطنت او را پایدار خواهم نمود.
\v 13 او برای اسم من خانه‌ای بنا خواهد نمود و کرسی سلطنت او را تا به ابد پایدارخواهم ساخت.
\v 14 من او را پدر خواهم بود و او مرا پسر خواهد بود، و اگر او گناه ورزد، او را با عصای مردمان و به تازیانه‌های بنی‌آدم تأدیب خواهم نمود.
\v 15 امّا رحمت من از او دور نخواهد شد، به طوری که آن را از شاؤل دور کردم که او را از حضور تو رّد ساختم.
\v 16 و خانه و سلطنت تو، به حضورت تا به ابد پایدار خواهد شد، و کرسی تو تا به ابد استوار خواهد ماند.
\v 17 بر حسب تمامی این کلمات و مطابق تمامی این رؤیا ناتان به داوود تکلّم نمود.
\v 18 18 و داوود پادشاه داخل شده، به حضور خداوند نشست و گفت، ای خداوند یهُوَه، من کیستم و خاندان من چیست که مرا به این مقام رسانیدی؟
\v 19 و این نیز در نظر تو ای خداوند یهُوَه امری کم بود، زیرا که دربارۀ خانۀ بنده‌ات نیز برای زمانی طولانی تکلّم فرمودی. و آیا این ای خداوند یهُوَه عادت بنی‌آدم است؟
\v 20 و داوود دیگر به تو چه تواند گفت زیرا که تو ای خداوند یهُوَه، بندۀ خود را می‌شناسی،
\v 21 و بر حسب کلام خود و موافق دل خود تمامی این کارهای عظیم را بجا آوردی تا بندۀ خود را تعلیم دهی.
\v 22 بنابرین ای یهُوَه خدا، تو بزرگ هستی زیرا چنانکه به گوشهای خود شنیده‌ایم، مثل تو کسی نیست و غیر از تو خدایی نیست.
\v 23 و مثل قوم تو اسرائیل کدام یک اُمّت بر روی زمین است که خدا بیاید تا ایشان را فدیه داده، برای خویش قوم بسازد، و اسمی برای خود پیدا نماید، و چیزهای‌عظیم و مهیب برای شما و برای زمین خود بجا آورد به حضور قوم خویش که برای خود از مصر و از امّتها و خدایان ایشان فدیه دادی.
\v 24 و قوم خود اسرائیل را برای خود استوار ساختی، تا ایشان تا به ابد قوم تو باشند، و تو ای یهُوَه، خدای ایشان شدی.
\v 25 و الآن ای یهُوَه خدا، کلامی را که دربارۀ بندۀ خود و خانه‌اش گفتی تا به ابد استوار کن، و بر حسب آنچه گفتی، عمل نما.
\v 26 و اسم تو تا به ابد معظّم بماند، تا گفته شود که یهُوَه صبایوت، خدای اسرائیل است، و خاندان بنده‌ات داوود به حضور تو پایدار بماند.
\v 27 زیرا تو ای یهُوَه صبایوت، خدای اسرائیل، به بندۀ خود اعلان نموده، گفتی که برای تو خانه‌ای بنا خواهم نمود. بنابرین بندۀ تو جرأت کرده است که این دعا را نزد تو بگوید.
\v 28 و الآن ای خداوند یهُوَه، تو خدا هستی و کلام تو صدق است و این نیکویی را به بندۀ خود وعده داده‌ای.
\v 29 و الآن احسان فرموده، خاندان بندۀ خود را برکت بده تا آنکه در حضورت تا به ابد بماند، زیرا که تو ای خداوند یهُوَه گفته‌ای و خاندان بنده‌ات از برکت تو تا به ابد مبارک خواهد بود.
