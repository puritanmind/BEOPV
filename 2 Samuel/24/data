\c 24
\p
\v 1 و خشم خداوند بار دیگر بر اسرائیل افروخته شد. پس داوود را بر ایشان برانگیزانیده، گفت: برو و اسرائیل و یهودا را بشمار.
\v 2 و پادشاه به سردار لشکر خود یوآب که همراهش بود، گفت: الآن در تمامی قبیله‌های اسرائیل از دان تا بئرشبع گردش کرده، قوم را بشمار تا عدد قوم را بدانم.
\v 3 و یوآب به پادشاه گفت: حال یهُوَه، خدای تو، عدد قوم را هر چه باشد، صد چندان زیاده کند، و چشمان آقایم، پادشاه، این را ببیند. امّا چرا آقایم، پادشاه، خواهش این عمل دارد؟
\v 4 امّا کلام پادشاه بر یوآب و سرداران لشکر غالب آمد و یوآب و سرداران لشکر از حضور پادشاه برای شمردن قوم اسرائیل بیرون رفتند.
\v 5 و از اُردُن عبور کرده، در عَرُوعِیر به طرف راست شهری که در وسط‌وادی جاد در مقابل یعزیر است، اردو زدند.
\v 6 و به جِلْعاد و زمین تَحْتیم حُدْشی آمدند و به دان یعَنْ رسیده، به سوی صیدون دور زدند.
\v 7 و به قلعۀ صُور و تمامی شهرهای حِوّیان و کنعانیان آمدند و به جنوب یهودا تا بئرشبع گذشتند.
\v 8 و چون در تمامی زمین گشته بودند، بعد از پایان نه ماه و بیست روز به اورشلیم بازگشت کردند.
\v 9 و یوآب عدد شمرده‌شدگان قوم را به پادشاه داد، از اسرائیل هشتصد هزار مرد جنگی شمشیرزن و از یهودا پانصد هزار مرد بودند.
\v 10 و داوود بعد از آنکه قوم را شمرده بود، در دل خود پشیمان گشت. پس داوود به خداوند گفت: در این کاری که کردم، گناه عظیمی ورزیدم و حال ای خداوند گناه بنده خود را عفو فرما زیرا که بسیار احمقانه رفتار نمودم.
\v 11 و بامدادان چون داوود برخاست، کلام خداوند به جاد نبی که رایی داوود بود، نازل شده، گفت:
\v 12 برو داوود را بگو خداوند چنین می‌گوید، سه چیز پیش تو می‌گذارم پس یکی از آنها را برای خود اختیار کن تا برایت به عمل آورم.
\v 13 پس جاد نزد داوود آمده، او را مخبر ساخت و گفت: آیا هفت سال قحط در زمینت برتو عارض شود، یا سه ماه از حضور دشمنان خود فرار نمایی و ایشان تو را دنبال کنند، یا وبا سه روز در زمین تو واقع شود. پس الآن تشخیص نموده، ببین که نزد فرستنده خود چه جواب ببرم.
\v 14 داوود به جاد گفت: در شدّت تنگی هستم. تمنّا اینکه به دست خداوند بیفتیم زیرا که رحمتهای او عظیم است و به دست انسان نیفتم.
\v 15 پس خداوند وبا براسرائیل از آن صبح تا وقت معیّن فرستاد و هفتاد هزار نفر از قوم، ازدان تا بئرشَبَع مُردند.
\v 16 و چون فرشته، دست خود را بر اورشلیم دراز کرد تا آن را هلاک سازد، خداوند از آن بلا پشیمان شد و به فرشته‌ای که قوم را هلاک می‌ساخت گفت: کافی است! حال دست خود را باز دار. و فرشتهٔ خداوند نزد خرمنگاه اَرُونه یبُوسی بود.
\v 17 و چون داوود، فرشته‌ای را که قوم را هلاک می‌ساخت دید، به خداوند عرض کرده، گفت: اینک من گناه کرده‌ام و من عصیان ورزیده‌ام. امّا این گوسفندان چه کرده‌اند؟ تمنّا اینکه دست تو بر من و برخاندان پدرم باشد.
\v 18 و در آن روز جاد نزد داوود آمده، گفت: برو و مذبحی در خرمنگاه اَرُونه یبوسی برای خداوند برپا کن.
\v 19 پس داوود موافق کلام جاد چنانکه خداوند امر فرموده بود، رفت.
\v 20 و چون اَرُونه نظر انداخته، پادشاه و بندگانش را دید که نزد وی می‌آیند، اَرُونه بیرون آمده، به حضور پادشاه به روی خود به زمین افتاده، تعظیم نمود.
\v 21 و اَرُونه گفت: آقایم، پادشاه، چرا نزد بنده خود آمده است؟ داوود گفت: تا خرمنگاه را از تو بخرم و مذبحی برای خداوند بنا نمایم و تا وبا از قوم رفع شود.
\v 22 و اَرُونه به داوود عرض کرد، آقایم پادشاه آنچه را که در نظرش پسند آید گرفته، قربانی کند و اینک گاوان به جهت قربانی سوختنی و چومها و اسباب گاوان به جهت هیزم.
\v 23 این همه را ای پادشاه، اَرُونه به پادشاه می‌دهد. و اَرُونه به پادشاه گفت: یهوه، خدایت، تو را قبول فرماید.
\v 24 امّا پادشاه به اَرُونه گفت: نی، بلکه البتّه به قیمت از تو خواهم گرفت، و برای یهُوَه، خدای خود، قربانی‌های سوختنی بی‌قیمت نخواهم گذرانید. پس داوود خرمنگاه و گاوان را به پنجاه مثقال نقره خرید.
\v 25 و داوود در آنجا مذبحی برای خداوند بنا نموده، قربانی‌های سوختنی و ذبایح سلامتی‌گذرانید. پس خداوند به جهت زمین اجابت فرمود و وبا از اسرائیل رفع شد.