\c 8
\p
\v 1 و بعد از این واقع شد که داوود فلسطینیان را شکست داده، ایشان را ذلیل ساخت. و داوود زمام اُمّالبلاد را از دست فلسطینیان گرفت.
\v 2 و موآب را شکست داده، ایشان را به زمین خوابانیده، با ریسمانی پیمود و دو ریسمان برای کشتن پیمود، و یک ریسمان تمام برای زنده نگاه داشتن. و موآبیان بندگان داوود شده، هدایا آوردند.
\v 3 و داوود، هَدَدعَزَر پسر رَحُوب، پادشاه صُوبَه را هنگامی که می‌رفت تا استیلای خود را نزد نهر باز به دست آورد، شکست داد.
\v 4 و داوود هزار و هفتصد سوار و بیست هزار پیاده از او گرفت، و داوود همهٔ اسبهای ارابه‌هایش را پی کرد، امّا از آنها برای صد ارابه نگاه داشت.
\v 5 و چون اَرامیان دمشق به مدد هَدَدعَزَر، پادشاه صوبه، آمدند، داوود بیست و دو هزار نفر از اَرامیان را بکُشت.
\v 6 و داوود در اَرام دمشق قراولان گذاشت، و اَرامیان، بندگان داوود شده، هدایا می‌آوردند، و خداوند ، داوود را در هر جا که می‌رفت، پیروزی می‌داد.
\v 7 و داوود سپرهای طلا را که بر خادمان هَدَدعَزَر بود گرفته، آنها را به اورشلیم آورد.
\v 8 و از باتَه و بیروتای شهرهای هَدَدعَزَر داوود پادشاه، برنج از حدّ افزون گرفت.
\v 9 و چون تُوعِی، پادشاه حمات شنید که داوود تمامی لشکر هَدَدعَزَر را شکست داده است،
\v 10 تُوعِی، یورام، پسر خود را نزد داوود پادشاه فرستاد تا از سلامتی او بپرسد، و او را تهنیت گوید، از آن جهت که با هَدَدعَزَر جنگ نموده، او را شکست داده بود، زیرا که هَدَدعَزَر با تُوعِی جنگ می‌نمود و یورام ظروف نقره و ظروف طلا و ظروف برنجین با خود آورد.
\v 11 و داوود پادشاه آنها را نیز برای خداوند وقف نمود با نقره و طلایی که از همهٔ امّت‌هایی که شکست داده بود، وقف نموده بود،
\v 12 یعنی از اَرام و موآب و بنی‌عَمّون و فلسطینیان و عَمالَقَه و از غنیمت هَدَدعَزَر بن‌رَحُوب پادشاه صوبه.
\v 13 و داوود برای خویشتن تذکّره‌ای برپا نمود هنگامی که از شکست دادن هجده هزار نفر ازاَرامیان در درّه ملح بازگشت نمود.
\v 14 و در اَدوم قراولان گذاشت، بلکه در تمامی اَدوم قراولان گذاشته، همهٔ ادومیان بندگان داوود شدند. و خداوند ، داوود را هر جا که می‌رفت، پیروزی می‌داد.
\v 15 و داوود بر تمامی اسرائیل سلطنت می‌نمود، و داوود بر تمامی قوم خود داوری و عدالت را اجرا می‌داشت.
\v 16 و یوآب پسر صَرُویه سردار لشکر بود و یهُوشافات پسر اَخِیلُود وقایع‌نگار.
\v 17 و صادوق پسر اَخیطوب و اَخیملک پسر اَبِیاتار، کاهن بودند و سرایا کاتب بود.
\v 18 و بنایاهو پسر یهُویاداع بر کریتیان و فلیتیان بود و پسران داوود کاهن بودند.