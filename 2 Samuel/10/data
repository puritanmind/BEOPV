\c 10
\p
\v 1 و بعد از آن واقع شد که پادشاه بنی‌عَمّون، مُرد و پسرش، حانون، در جایش سلطنت نمود.
\v 2 و داوود گفت: به حانون بن‌ناحاش احسان نمایم چنانکه پدرش به من احسان کرد. پس داوود فرستاد تا او را به واسطۀ خادمانش دربارۀ پدرش تعزیت گوید، و خادمان‌داود به زمین بنی‌عَمّون آمدند.
\v 3 و سروران بنی‌عَمّون به آقای خود حانون گفتند: آیا گمان می‌بری که برای تکریم پدر توست که داوود، رسولان به جهت تعزیت تو فرستاده است؟ آیا داوود خادمان خود را نزد تو نفرستاده است تا شهر را تفحّص و تجسّس نموده، آن را منهدم سازد؟
\v 4 پس حانون، خادمان داوود را گرفت و نصف ریش ایشان را تراشید و لباسهای ایشان را از میان تا جای نشستن بدرید و ایشان را رها کرد.
\v 5 و چون داوود را خبر دادند، به استقبال ایشان فرستاد زیرا که ایشان بسیار خجل بودند، و پادشاه گفت: در اریحا بمانید تا ریشهای شما درآید و بعد از آن برگردید.
\v 6 و چون بنی‌عَمّون دیدند که نزد داوود مکروه شدند، بنی‌عَمّون فرستاده، بیست هزار پیاده از اَرامیان بیت رَحُوب و اَرامیان صُوبَه و پادشاه مَعْکه را با هزار نفر و دوازده هزار نفر از مردان طوب اجیر کردند.
\v 7 و چون داوود شنید، یوآب و تمامی لشکر شجاعان را فرستاد.
\v 8 و بنی‌عَمّون بیرون آمده، نزد دهنۀ دروازه برای جنگ صف‌آرایی نمودند؛ و اَرامیان صُوبَه و رَحُوب و مردان طوب و مَعْکه در صحرا علیحده بودند.
\v 9 و چون یوآب دید که روی صفوف جنگ، هم از پیش و هم از عقبش بود، از تمام برگزیدگان اسرائیل گروهی را انتخاب کرده، در مقابل اَرامیان صف‌آرایی نمود.
\v 10 و بقیۀ قوم را به دست برادرش ابیشای سپرد تا ایشان را به مقابل بنی‌عَمّون صف‌آرایی کند.
\v 11 و گفت: اگر اَرامیان بر من غالب آیند، به مدد من بیا، و اگر بنی‌عَمُّون بر تو غالب آیند، به جهت امداد توخواهم آمد.
\v 12 دلیر باش و به جهت قوم خویش و به جهت شهرهای خدای خود مردانه بکوشیم، و خداوند آنچه را که در نظرش پسند آید بکند.
\v 13 پس یوآب و قومی که همراهش بودند، نزدیک شدند تا با اَرامیان جنگ کنند و ایشان از حضور وی فرار کردند.
\v 14 و چون بنی‌عَمّون دیدند که اَرامیان فرار کردند، ایشان نیز از حضور ابیشای گریخته، داخل شهر شدند و یوآب از مقابلۀ بنی‌عَمّون برگشته، به اورشلیم آمد.
\v 15 و چون اَرامیان دیدند که از حضور اسرائیل شکست یافته‌اند، با هم جمع شدند.
\v 16 و هَدَدعَزَر فرستاده، اَرامیان را که به آن طرف نهر بودند، آورد و ایشان به حیلام آمدند، و شوبَک، سردار لشکر هَدَدعَزَر، پیشوای ایشان بود.
\v 17 و چون به داوود خبر رسید، همهٔ اسرائیل را جمع کرده، از اُردُن عبور کرد و به حیلام آمد، و اَرامیان به مقابل داوود صف‌آرایی نموده، با او جنگ کردند.
\v 18 و اَرامیان از حضور اسرائیل فرار کردند، و داوود از اَرامیان، مردانِ هفتصد ارابه و چهل هزار سوار را کشت و شُوبَکْ سردار لشکرش را زد که در آنجا مرد.
\v 19 و چون همهٔ پادشاهانی که بنده هَدَدعَزَر بودند، دیدند که از حضور اسرائیل شکست خوردند، با اسرائیل صلح نموده، بنده ایشان شدند. و اَرامیان پس از آن از امداد بنی‌عَمّون ترسیدند.