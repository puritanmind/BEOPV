\c 2
\p
\v 1 و بعد از آن واقع شد که داوود از خداوند سؤال نموده، گفت: آیا به یکی از شهرهای یهودا برآیم؟ خداوند به وی گفت: برآی. داوود گفت: کجا برآیم؟ گفت: به حَبْرُون.
\v 2 پس داوود به آنجا برآمد و دو زنش نیز اَخینوعَمِ یزْرَعیلیه و اَبِیجایل زن نابال کَرْمَلی.
\v 3 و داوود کسانی را که با او بودند با خاندان هر یکی‌بُرد، و در شهرهای حَبْرُون ساکن شدند.
\v 4 و مردان یهودا آمده، داوود را در آنجا مسح کردند، تا بر خاندان یهودا پادشاه شود. و به داوود خبر داده، گفتند که، اهل یابیش جِلْعاد بودند که شاؤل را دفن کردند.
\v 5 پس داوود قاصدان نزد اهل یابیش جِلْعاد فرستاده، به ایشان گفت: شما از جانب خداوند مبارک باشید زیرا که این احسان را به آقای خود شاؤل نمودید و او را دفن کردید.
\v 6 و الآن خداوند به شما احسان و راستی بنماید و من نیز جزای این نیکویی را به شما خواهم نمود چونکه این کار را کردید.
\v 7 و حال دستهای شما قوّی باشد و شما شجاع باشید زیرا آقای شما شاؤل مرده است و خاندان یهودا نیز مرا بر خود به پادشاهی مسح نمودند.
\v 8 امّا اَبْنیر پسر نیر سردار لشکر شاؤل، اِیشْبُوشَت بن‌شاؤل را گرفته، او را به مَحْنایم بُرد.
\v 9 و او را بر جِلْعاد و بر آشوریان و بر یزْرَعِیل و بر اِفْرایم و بر بنیامین و بر تمامی اسرائیل پادشاه ساخت.
\v 10 و اِیشْبُوشَت بن‌شاؤل هنگامی که بر اسرائیل پادشاه شد چهل ساله بود، و دو سال سلطنت نمود، امّا خاندان یهودا، داوود را پیروی کردند.
\v 11 و عدد ایّامی که داوود در حَبْرُون بر خاندان یهودا سلطنت نمود، هفت سال و شش ماه بود.
\v 12 و اَبْنیر پسر نیر و بندگان اِیشْبُوشَت بن‌شاؤل از مَحْنایم به جِبْعُون بیرون آمدند.
\v 13 و یوآب پسر صَرُویه و بندگان داوود بیرون آمده، نزد برکه جِبْعُون با آنها ملتقی شدند، و اینان به این طرف برکه و آنان بر آن طرف برکه نشستند.
\v 14 و اَبْنیر به یوآب گفت: الآن جوانان برخیزند و در حضور ما بازی کنند. یوآب گفت: برخیزید.
\v 15 پس برخاسته، به شماره عبور کردند، دوازده نفر برای بنیامین و برای اِیشْبُوشَت بن‌شاؤل و دوازده نفر از بندگان داوود.
\v 16 و هر یک از ایشان سر حریف خود را گرفته، شمشیر خود را در پهلویش زد، پس با هم افتادند. پس آن مکان را که در جِبْعُون است، حَلْقَت هَصّوُریم نامیدند.
\v 17 و آن روز جنگ بسیار سخت بود و اَبْنیر و مردان اسرائیل از حضور بندگان داوود منهزم شدند.
\v 18 و سه پسر صَرُویه، یوآب و اَبیشای و عَسائیل، در آنجا بودند، و عسائیل مثل غزال برّی سبک پا بود.
\v 19 و عسائیل، اَبْنیر را دنبال کرد و در رفتن به طرف راست یا چپ از دنبال اَبْنیر انحراف نورزید.
\v 20 و اَبْنیر به عقب نگریسته، گفت: آیا تو عَسائیل هستی؟ گفت: من هستم.
\v 21 اَبْنیر به وی گفت: به طرف راست یا به طرف چپ خود برگرد و یکی از جوانان را گرفته، اسلحۀ او را بردار. امّا عَسائیل نخواست که از عقب او انحراف ورزد.
\v 22 پس اَبْنیر بار دیگر به عسائیل گفت: از عقب من برگرد. چرا تو را به زمین بزنم؟ پس چگونه روی خود را نزد برادرت یوآب برافرازم؟
\v 23 و چون نخواست که برگردد، اَبْنیر او را به مُؤَخَّر نیزۀ خود به شکمش زد که سر نیزه از عقبش بیرون آمد و در آنجا افتاده، در جایش مُرد. و هر کس که به مکان افتادن و مُردن عَسائیل رسید، ایستاد.
\v 24 امّا یوآب و ابیشای، اَبْنیر را دنبال کردند و چون ایشان به تَلّ اَمَّه که به مقابل جیح در راه بیابان جِبْعُون است رسیدند، آفتاب فرو رفت.
\v 25 و بنی‌بنیامین بر عقب اَبْنیر جمع شده، یک گروه‌شدند و بر سر یک تل ایستادند.
\v 26 و اَبْنیر یوآب را صدا زده، گفت که آیا شمشیر تا به ابد هلاک سازد؟ آیا نمی‌دانی که آخر به تلخی خواهد انجامید؟ پس تا به کی قوم را امر نمی‌کنی که از دنبال برادران خویش برگردند.
\v 27 یوآب در جواب گفت: به خدای زنده قَسَم اگر سخن نگفته بودی، هر آینه قوم در صبح از دنبال برادران خود برمی‌گشتند.
\v 28 پس یوآب شیپور نواخته، تمامی قوم ایستادند و اسرائیل را باز دنبال ننمودند و دیگر جنگ نکردند.
\v 29 و اَبْنیر و کسانش، تمامی آن شب را از راه عَرَبَه رفته، از اُردُن عبور کردند و از تمامی یتْرون گذشته، به مَحْنایم رسیدند.
\v 30 و یوآب از عقب اَبْنیر برگشته، تمامی قوم را جمع کرد. و از بندگان داوود سوای عسائیل نوزده نفر مفقود بودند.
\v 31 امّا بندگان داوود، بنیامین و مردمان اَبْنیر را زدند که از ایشان سیصد و شصت نفر مردند.
\v 32 و عسائیل را برداشته، او را در قبر پدرش که در بیت‌لِحِم است، دفن کردند و یوآب و کسانش، تمامی شب کوچ کرده، هنگام طلوع فجر به حَبْرُون رسیدند.