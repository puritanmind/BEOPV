\c 21
\p
\v 1 و در ایّام داوود، سه سال علی‌الاتّصال قحطی شد، و داوود به حضور خداوند سؤال کرد و خداوند گفت، به سبب شاؤل و خاندان خون ریز او شده است زیرا که جِبْعُونیان‌را کشت.
\v 2 و پادشاه جِبْعُونیان را خوانده، به ایشان گفت (اما جِبْعُونیان از بنی‌اسرائیل نبودند بلکه از بقیۀ اموریان، و بنی‌اسرائیل برای ایشان قسم خورده بودند؛ امّا شاؤل از غیرتی که برای اسرائیل و یهودا داشت، قصد قتل ایشان می‌نمود).
\v 3 و داوود به جِبْعُونیان گفت، برای شما چه بکنم و با چه چیز کفاره نمایم تا نصیب خداوند را برکت دهید.
\v 4 جِبْعُونیان به وی گفتند، از شاؤل و خاندانش، نقره و طلا نمی‌خواهیم و نه آنکه کسی در اسرائیل برای ما کشته شود. او گفت، هر چه شما بگویید، برای شما خواهم کرد.
\v 5 ایشان به پادشاه گفتند، آن شخص که ما را تباه می‌ساخت و برای ما تدبیر می‌کرد که ما را هلاک سازد تا در هیچ کدام از حدود اسرائیل باقی نمانیم،
\v 6 هفت نفر از پسران او به ما تسلیم شوند تا ایشان را در حضور خداوند در جِبْعَه شاؤل که برگزیدۀ خداوند بود به دار کشیم. پادشاه گفت، ایشان را به شما تسلیم خواهم کرد.
\v 7 امّا پادشاه، مفیبوشت پسر یوناتان پسر شاؤل را دریغ داشت، به سبب قَسَم خداوند که در میان ایشان، یعنی در میان داوود و یوناتان پسر شاؤل بود.
\v 8 و پادشاه اَرْمُونی و مفیبوشت، دو پسر رِصْفَه، دختر اَیه که ایشان را برای شاؤل زاییده بود، و پنج پسر میکال، دختر شاؤل را که برای عَدْرِئیل پسر بَرْزِلاّی مَحُولاتی زاییده بود، گرفت،
\v 9 و ایشان را به دست جِبْعُونیان تسلیم نموده، آنها را در آن کوه به حضور خداوند به دار کشیدند و این هفت نفر با هم افتادند. و ایشان در ابتدای ایّام محصولات در اوّل درویدن جو کشته شدند.
\v 10 و رِصْفَه، دختر اَیه، پلاسی گرفته، آن را برای خود از ابتدای درو تا باران از آسمان برایشان بارانیده شد، بر صخره‌ای گسترانید، و نگذاشت که پرندگان هوا در روز، یا بهایم صحرا در شب بر ایشان بیایند.
\v 11 و داوود را از آنچه رِصْفَه، دختر اَیه، متعه شاؤل کرده بود، خبر دادند.
\v 12 پس داوود رفته، استخوانهای شاؤل و استخوانهای پسرش، یوناتان را از اهل یابیش جِلْعاد گرفت که ایشان آنها را از شارع عام بَیتْشان دزدیده بودند، جایی که فلسطینیان آنها را آویخته بودند در روزی که فلسطینیان شاؤل را در جِلْبُوع کشته بودند.
\v 13 و استخوانهای شاؤل و استخوانهای پسرش، یوناتان را از آنجا آورد و استخوانهای آنانی را که بر دار بودند نیز، جمع کردند.
\v 14 و استخوانهای شاؤل و پسرش یوناتان را در صیلَع، در زمین بنیامین، در قبر پدرش قیس، دفن کردند و هرچه پادشاه امر فرموده بود، بجا آوردند. و بعد از آن، خدا به جهت زمین اجابت فرمود.
\v 15 و باز فلسطینیان با اسرائیل جنگ کردند و داوود با بندگانش فرود آمده، با فلسطینیان جنگ نمودند و داوود وامانده شد.
\v 16 و یشْبی بَنُوب که از اولاد رافا بود و وزن نیزه او سیصد مثقال برنج بود و شمشیری نو بر کمر داشت، قصد کشتن داوود نمود.
\v 17 امّا ابیشای پسر صَرُویه او را مدد کرده، آن فلسطینی را زد و کُشت. آنگاه کسان داوود قسم خورده، به وی گفتند، بار دیگر همراه ما به جنگ‌نخواهی آمد مبادا چراغ اسرائیل را خاموش گردانی.
\v 18 و بعد از آن نیز، جنگی با فلسطینیان در جُوب واقع شد که در آن سِبَّکای حوشاتی، صاف را که او نیز از اولاد رافا بود، کشت.
\v 19 و باز جنگ با فلسطینیان در جُوب واقع شد و اَلحانان پسر یعْری اُرجیم بیت‌لِحِمی، جُلیات جَتّی را کشت که چوب نیزه‌اش مثل نورد جولاهکان بود.
\v 20 و دیگر جنگی در جَتّ واقع شد که در آنجا مردی بلند قد بود که دست و پای او هریک شش انگشت داشت که جملۀ آنها بیست و چهار باشد و او نیز برای رافا زاییده شده بود.
\v 21 و چون اسرائیل را به ننگ آورد، یوناتان پسر شَمْعی، برادر داوود، او را کشت.
\v 22 این چهار نفر برای رافا در جَتّ زاییده شده بودند و به دست داوود و به دست بندگانش افتادند.