\c 11
\p
\v 1 بیرون رفتن پادشاهان، که داوودْ یوآب را با بندگان خویش و تمامی اسرائیل فرستاد، و ایشان بنی‌عَمّون را خراب کرده، رَبَّه را محاصره‌نمودند، امّا داوود در اورشلیم ماند.
\v 2 و واقع شد در وقت عصر که داوود از بسترش برخاسته، بر پشت‌بام خانۀ پادشاه گردش کرد و از پشت بام زنی را دید که خویشتن را شستشو می‌کند؛ و آن زن بسیار نیکومنظر بود.
\v 3 پس داوود فرستاده، دربارۀ زن استفسار نمود و او را گفتند که، آیا این بَتْشَبَع، دختر اَلِیعام، زن اُوریای حِتِّی نیست؟
\v 4 و داوود قاصدان فرستاده، او را گرفت و او نزد وی آمده، داوود با او همبستر شد و او از نجاست خود پاک شده، به خانۀ خود برگشت.
\v 5 و آن زن حامله شد و فرستاده، داوود را مخبر ساخت و گفت که من حامله هستم.
\v 6 پس داوود نزد یوآب فرستاد که اوریای حتّی را نزد من بفرست و یوآب، اُوریا را نزد داوود فرستاد.
\v 7 و چون اوریا نزد وی رسید، داوود از سلامتی یوآب و از سلامتی قوم و از سلامتی جنگ پرسید.
\v 8 و داوود به اوریا گفت: به خانه‌ات برو و پاهای خود را بشو. پس اوریا از خانۀ پادشاه بیرون رفت و از عقبش، خوانی از پادشاه فرستاده شد.
\v 9 امّا اُوریا نزد در خانۀ پادشاه با سایر بندگان آقایش خوابیده، به خانۀ خود نرفت.
\v 10 و داوود را خبر داده، گفتند که، اوریا به خانۀ خود نرفته است. پس داوود به اوریا گفت: آیا تو از سفر نیامده‌ای؟ پس چرا به خانۀ خود نرفته‌ای؟
\v 11 اوریا به داوود عرض کرد که تابوت و اسرائیل و یهودا در خیمه‌ها ساکنند و آقایم، یوآب، و بندگان آقایم بر روی بیابان خیمه‌نشینند. و آیا من به خانۀ خود بروم تا اکل و شرب بنمایم و با زن خود بخوابم؟ به حیات تو و به حیات جان تو قَسَم که این کار را نخواهم کرد.
\v 12 و داوود به اوریاگفت، امروز نیز اینجا باش و فردا تو را روانه می‌کنم. پس اوریا آن روز و فردایش را در اورشلیم ماند.
\v 13 و داوود او را دعوت نمود که در حضورش خورد و نوشید و او را مست کرد، و وقت شام بیرون رفته، بر بسترش با بندگان آقایش خوابید و به خانۀ خود نرفت.
\v 14 و بامدادان داوود مکتوبی برای یوآب نوشته، به دست اوریا فرستاد.
\v 15 و در مکتوب به این مضمون نوشت که اوریا را در مقدّمۀ جنگِ سخت بگذارید، و از عقبش پس بروید تا زده شده، بمیرد.
\v 16 و چون یوآب شهر را محاصره می‌کرد، اوریا را در مکانی که می‌دانست که مردان شجاع در آنجا می‌باشند، گذاشت.
\v 17 و مردان شهر بیرون آمده، با یوآب جنگ کردند و بعضی از قوم، از بندگان داوود، افتادند و اُوریای حَتِّی نیز مرد.
\v 18 پس یوآب فرستاده، داوود را از همهٔ وقایع جنگ خبر داد.
\v 19 و قاصد را امر فرموده، گفت: چون از تمامی وقایع جنگ به پادشاه خبر داده باشی،
\v 20 اگر خشم پادشاه افروخته شود و تو را گوید چرا برای جنگ به شهر نزدیک شدید، آیا نمی‌دانستید که از سر حصار، تیر خواهند انداخت؟
\v 21 کیست که اَبیمَلَک پسر یرُبُوشت را کُشت؟ آیا زنی سنگ بالایین آسیایی را از روی حصار بر او نینداخت که در تاباص مرد؟ پس چرا به حصار نزدیک شدید؟ آنگاه بگو که بنده‌ات، اوریای حِتِّی نیز مرده است.
\v 22 پس قاصد روانه شده، آمد و داوود را از هر آنچه یوآب او را پیغام داده بود، مخبر ساخت.
\v 23 و قاصد به داوود گفت که مردان بر ما غالب شده، در عقب ما به صحرا بیرون آمدند، و ما برایشان تا دهنۀ دروازه تاختیم.
\v 24 و تیراندازان بر بندگان تو از روی حصار تیر انداختند، و بعضی از بندگان پادشاه مردند و بندۀ تو اوریای حِتِّی نیز مرده است.
\v 25 داوود به قاصد گفت: به یوآب چنین بگو، این واقعه در نظر تو بد نیاید زیرا که شمشیر، این و آن را بی تفاوت هلاک می‌کند. پس در جنگ با شهر به سختی کوشیده، آن را منهدم بساز. پس او را خاطر جمعی بده.
\v 26 و چون زن اوریا شنید که شوهرش اوریا مرده است، برای شوهر خود ماتم گرفت.
\v 27 و چون ایّام ماتم گذشت، داوود فرستاده، او را به خانۀ خود آورد و او زن وی شد، و برایش پسری زایید. امّا کاری که داوود کرده بود، در نظر خداوند ناپسند آمد.