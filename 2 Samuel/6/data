\c 6
\p
\v 1 و داوود بار دیگر همهٔ برگزیدگان اسرائیل،یعنی سی هزار نفر را جمع کرد.
\v 2 و داوود با تمامی قومی که همراهش بودند برخاسته، از بَعْلی یهودا روانه شدند تا تابوت خدا را که به اسم، یعنی به اسم یهُوَه صبایوت که بر کروبیان نشسته است، مسمّی می‌باشد، از آنجا بیاورند.
\v 3 و تابوت خدا را بر ارابه‌ای نو گذاشتند و آن را از خانۀ ابیناداب که در جِبْعَه است، برداشتند، و عُزَّه و اَخِیو، پسران اَبیناداب، ارابۀ نو را راندند.
\v 4 و آن را از خانۀ ابیناداب که در جِبْعَه است، با تابوت خدا آوردند و اخیو پیش تابوت می‌رفت.
\v 5 و داوود و تمامی خاندان اسرائیل با انواع آلات چوب سرو و چنگ و رُباب و دفّ و دُهُل و سنجها به حضور خداوند بازی می‌کردند.
\v 6 و چون به خرمنگاه ناکون رسیدند، عُزَّه دست خود را به تابوت خداوند دراز کرده، آن را گرفت زیرا گاوان می‌لغزیدند.
\v 7 پس غضب خداوند بر عُزَّه افروخته شده، خدا او را در آنجا به سبب‌تقصیرش زد، و در آنجا نزد تابوت خدا مرد.
\v 8 و داوود غمگین شد زیرا خداوند بر عُزَّه رخنه کرده بود، و آن مکان را تا به امروز فارَص عُزَّه نام نهاد.
\v 9 و در آن روز، داوود از خداوند ترسیده، گفت که تابوت خداوند نزد من چگونه بیاید؟
\v 10 و داوود نخواست که تابوت خداوند را نزد خود به شهر داوود بیاورد. پس داوود آن را به خانۀ عُوْبید اَدُوم جَتّی برگردانید.
\v 11 و تابوت خداوند در خانۀ عُوبید اَدوم جَتّی سه ماه ماند؛ و خداوند عوبید اَدوم و تمامی خاندانش را برکت داد.
\v 12 و داوود پادشاه را خبر داده، گفتند که، خداوند خانۀ عوبید اَدوم و همهٔ مایملک او را به سبب تابوت خدا برکت داده است‌ پس داوود رفت و تابوت خدا را از خانۀ عوبید ادوم به شهر داوود به شادمانی آورد.
\v 13 و چون بردارندگان تابوت خداوند شش قدم رفته بودند، گاوان و پرواریها ذبح نمود.
\v 14 و داوود با تمامی قوّت خود به حضور خداوند رقص می‌کرد، و داوود به ایفود کتان ملبس بود.
\v 15 پس داوود و تمامی خاندان اسرائیل، تابوت خداوند را به صدای شادمانی و صدای شیپور آوردند.
\v 16 و چون تابوت خداوند داخل شهر داوود می‌شد، میکال دختر شاؤل از پنجره نگریسته، داوود پادشاه را دید که به حضور خداوند جست‌وخیز و رقص می‌کند؛ پس او را در دل خود حقیر شمرد.
\v 17 و تابوت خداوند را درآورده، آن را در مکانش در میان خیمه‌ای که داوود برایش برپا داشته بود، گذاشتند، و داوود به حضور خداوند قربانی‌های سوختنی و ذبایح سلامتی گذرانید.
\v 18 و چون داوود از گذرانیدن قربانی‌های سوختنی‌و ذبایح سلامتی فارغ شد، قوم را به اسم یهُوَه صبایوت برکت داد.
\v 19 و به تمامی قوم، یعنی به همهٔ گروه اسرائیل، مردان و زنان به هر یکی یک گِردۀ نان و یک پارۀ گوشت و یک قرص کشمش بخشید. پس تمامی قوم هر یکی به خانۀ خود رفتند.
\v 20 امّا داوود برگشت تا اهل خانۀ خود را برکت دهد. و میکال دختر شاؤل به استقبال داوود بیرون آمده، گفت، پادشاه اسرائیل امروز چه قدر خویشتن را عظمت داد که خود را در نظر کنیزانِ بندگان خود برهنه ساخت، به طوری که یکی از سُفَها خود را برهنه می‌کند.
\v 21 و داوود به میکال گفت، به حضور خداوند بود که مرا بر پدرت و بر تمامی خاندانش برتری داد تا مرا بر قوم خداوند ، یعنی بر اسرائیل پیشوا سازد؛ از این جهت به حضور خداوند بازی کردم.
\v 22 و از این نیز خود را زیاده حقیر خواهم نمود و در نظر خود پست خواهم شد؛ امّا در نظر کنیزانی که دربارۀ آنها سخن گفتی، معظّم خواهم بود.
\v 23 و میکال دختر شاؤل را تا روز وفاتش اولاد نشد.
