\c 4
\p
\v 1 ای اربابان، با غلامان خود عدل و انصاف را بجا آرید، چونکه می‌دانید شما را نیز اربابی هست در آسمان.
\v 2 در دعا کردن ادامه دهید و در آن با شکرگزاری مراقب باشید.
\v 3 و برای ما نیز دعا کنید که خدا درِ کلام را به روی ما بگشاید تا راز مسیح را که بخاطر آن در بند هم گرفتارم بگویم،
\v 4 و آن را بطوری که می‌باید بیان کنم، آشکار سازم.
\v 5 زمان را دریافته، در حضور آنها که خارج‌اند به حکمت رفتار کنید.
\v 6 گفتگوی شما همیشه با فیض باشد و آمیخته به نمک، تا بدانید هرکس را چگونه جواب باید داد.
\v 7 تیخیکُس، برادر عزیز و خادم امین و هم‌خدمت من در خداوند، از همهٔ احوال من شما را آگاه خواهد کرد،
\v 8 که او را به همین جهت نزد شما فرستادم تا از احوال شما آگاه شود و دلهای شما را تسلّی دهد،
\v 9 با اُنیسیمُس، برادرِ امین و محبوب که از خود شماست، شما را از همهٔ گزارش اینجا آگاه خواهند ساخت.
\v 10 اَرِسْتَرْخُس هم‌زندان من شما را سلام می‌رساند، و مَرقُس عموزادهٔ برنابا که دربارهٔ او حکم یافته‌اید، هرگاه نزد شما آید او را بپذیرید،
\v 11 و یَسُوع، ملقّب به یوستوس که تنها ایشان از اهل ختنه برای ملکوت خدا هم‌خدمت شده، باعث تسلّی من گردیدند.
\v 12 اِپَفْراس به شما سلام می‌رساند که یکی از شما و غلام مسیح است و پیوسته برای شما در دعاهای خود جدّ و جهد می‌کند تا در تمامی ارادهٔ خدا بالغ ایستاده و مملو باشید.
\v 13 و برای او گواهی می‌دهم که دربارهٔ شما و اهل لاوُدکیه و اهل هیراپولِس بسیار حمیّت دارد.
\v 14 و لوقا، پزشک محبوب و دیماس به شما سلام می‌رسانند.
\v 15 به برادرانی که در لاَوُدِکیه می‌باشند و به نِیمْفاس و کلیسایی که در خانهٔ اوست سلام رسانید.
\v 16 و چون این رساله برای شما خوانده شد، ترتیبی دهید که در کلیسای لاوُدکیان نیز خوانده شود و رساله از لاوُدکیه را هم شما بخوانید.
\v 17 و به اَرْخِپُّس گویید، مراقب باش تا آن خدمتی را که در خداوند یافته‌ای، به کمال رسانی.
\v 18 این درود من، پولُس، به دست خودم. زنجیرهای مرا بخاطر دارید. فیض با شما باد. آمین.