\c 1
\p
\v 1 پولُس به ارادهٔ خدا رسولِ مسیحْ عیسی و برادرمان تیموتاؤس،
\v 2 به مقدّسان در کُولُسی و برادران امین در مسیح فیض و آرامش از جانب پدر ما خدا و عیسی مسیح خداوند بر شما باد.
\v 3 خدا و پدر خداوند خود عیسی مسیح را شکر می‌کنیم و پیوسته برای شما دعا می‌نماییم،
\v 4 چونکه ایمان شما را در مسیحْ عیسی و محبّتی را که به همهٔ مقدّسان می‌نمایید شنیدیم،
\v 5 به‌سبب امیدی که برای شما در آسمان گذاشته شده است که خبر آن را در کلام راستی انجیل سابقاً شنیدید،
\v 6 که به شما رسیده است، چنانکه در تمامی عالم نیز و میوه می‌آورد و رشد می‌کند، چنانکه در میان شما نیز از روزی که آن را شنیدید و فیض خدا را در راستی دانسته‌اید.
\v 7 چنانکه از اِپَفْراس تعلیم یافتید که هم‌خدمت عزیز ما و خادم امین مسیح برای شما است.
\v 8 و او ما را نیز از محبّت شما که در روح است خبر داد.
\v 9 و از آن جهت ما نیز از روزی که این را شنیدیم، باز نمی‌ایستیم از دعا کردن برای شما و مسألت نمودن تا از کمال شناخت ارادهٔ او در هر حکمت و فهم روحانی پُر شوید،
\v 10 تا شما به طریق شایستهٔ خداوند به کمال رضامندی رفتار نمایید و در هر عمل نیکو بار آورید و در شناخت خدا رشد کنید،
\v 11 و به اندازهٔ توانایی جلال او به قدرت تمام نیرومند شوید تا صبر کامل و تحمّل را با شادمانی داشته باشید؛
\v 12 و پدر را شکر گزارید که ما را شایستۀ سهیم شدن در میراث مقدّسان در نور گردانیده است،
\v 13 و ما را از قدرت تاریکی رهانیده، به ملکوت پسر محبّت خود منتقل ساخت،
\v 14 که در وی بازخرید شده‌ایم، از خونش، یعنی آمرزش گناهان.
\v 15 و او صورت خدای نادیده است، نخست‌زادهٔ تمامی آفریدگان.
\v 16 زیرا که در او همه‌چیز آفریده شد، آنچه در آسمان و آنچه بر زمین است از چیزهای دیدنی و نادیدنی و تختها و سلطنتها و ریاستها و قدرتها؛ همه به‌وسیلهٔ او و برای او آفریده شد.
\v 17 و او قبل از همه است و در وی همه‌چیز قیام دارد.
\v 18 و او بدن یعنی کلیسا را سر است، زیرا که او ابتدا است و نخست‌زاده از مردگان تا در همه‌چیز او مقدّم شود.
\v 19 زیرا [خدا] رضا بدین داد که تمامی پُری در او ساکن شود،
\v 20 و اینکه بوساطت او همه‌چیز را با خود آشتی دهد، چونکه به خون صلیب وی صلح را پدید آورد. بلی به‌وسیلهٔ او خواه آنچه بر زمین و خواه آنچه در آسمان است.
\v 21 و شما را که سابقاً از نیّت دل در اعمال بد خویش بیگانه و دشمن بودید، اکنون آشتی داده است،
\v 22 در بدن بشریِ خود به‌وسیلهٔ مرگ تا شما را در حضور خود مقدّس و بی‌عیب و بی‌ملامت حاضر سازد،
\v 23 به شرطی که در ایمان بنیاد نهاده و استوار بمانید و تکان نخورید از امید انجیل که در آن تعلیم یافته‌اید و به تمامی خلقتِ زیر آسمان بدان موعظه شده است و من پولُس خادم آن شده‌ام.
\v 24 الآن از زحمتهای خود در راه شما شادی می‌کنم و کاستی‌های رنجهای مسیح را در بدن خود به کمال می‌رسانم برای بدن او که کلیسا است،
\v 25 که من خادم آن گشته‌ام برحسب نظارت خدا که به من برای شما سپرده شد تا کلام خدا را به کمال رسانم؛
\v 26 یعنی آن رازی که از اعصار و نسلها مخفی داشته شده بود، امّا اکنون به مقدّسان او آشکار گردید،
\v 27 که خدا اراده نمود تا بشناساند که غنای جلال این راز در میان امّت‌ها چیست؛ که همانا مسیح در شما امید جلال است.
\v 28 و ما او را اعلان می‌نماییم، در حالتی که هر شخص را هشدار می‌دهیم و هر کس را به هر حکمت تعلیم می‌دهیم تا هرکس را کامل در مسیحْ عیسی حاضر سازیم.
\v 29 و برای این نیز زحمت می‌کشم و مجاهده می‌نمایم به‌حسب عمل او که در من به قدرت عمل می‌کند.