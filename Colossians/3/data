\c 3
\p
\v 1 پس چون با مسیح برخیزانیده شدید، آنچه را که در بالا است جویا باشید، در آنجایی که مسیح است، به دست راست خدا نشسته.
\v 2 در آنچه بالا است بیندیشید، نه در آنچه بر زمین است.
\v 3 زیرا که مردید و زندگی شما با مسیح در خدا مخفی است.
\v 4 چون مسیح که زندگی ما است ظاهر شود، آنگاه شما هم با وی در جلال ظاهر خواهید شد.
\v 5 پس اعضای خود را که بر زمین است، بکُشید، زنا و ناپاکی و هویٰ و هوس و امیال شریر و طمع که بت‌پرستی است
\v 6 که به‌سبب اینها خشم خدا بر فرزندان نافرمانی وارد می‌آید.
\v 7 که شما نیز سابقاً در اینها رفتار می‌کردید، هنگامی که در آنها زندگی می‌کردید.
\v 8 امّا اکنون شما همه را ترک کنید، یعنی خشم، عصبانیت، بدخویی و بدگویی و سخنان زشت را از دهان خود.
\v 9 به یکدیگر دروغ مگویید، چونکه انسان قدریم را با اعمالش از خود بیرون کرده‌اید،
\v 10 و [انسان] تازه را پوشیده‌اید که به صورت خالق خویش تا به شناخت، تازه می‌شود،
\v 11 که در آن نه یونانی است، نه یهود، نه ختنه، نه ختنه‌ناشده، نه بَربَر، نه سَکایی، نه غلام و نه آزاد، بلکه مسیح همه و در همه است.
\v 12 پس مانند برگزیدگان مقدّس و محبوب خدا، رحم دلی و مهربانی و تواضع و تحمّل و صبر را بپوشید؛
\v 13 و متحمّل یکدیگر شده، همدیگر را عفو کنید هرگاه بر دیگری ادّعایی داشته باشید؛ چنانکه مسیح شما را آمرزید، شما نیز چنین کنید.
\v 14 و بر این همه محبّت را که کمربند کمال است بپوشید.
\v 15 و آرامش خدا در دلهای شما مسلّط باشد که به آن هم در یک بدن خوانده شده‌اید و شکرگزار باشید.
\v 16 کلام مسیح در شما به دولتمندی و به کمال حکمت ساکن بشود؛ و یکدیگر را تعلیم و نصیحت کنید به مزامیر و تسبیحات و سرودهای روحانی و با فیض در دلهای خود خدا را بسرایید.
\v 17 و آنچه کنید در گفتار و کردار، همه را به نام عیسی خداوند بکنید و خدای پدر را به‌وسیلهٔ او شکر کنید.
\v 18 ای زنان، شوهران خود را اطاعت نمایید، چنانکه در خداوند شایسته است.
\v 19 ای شوهران، زنان خود را محبّت نمایید و با ایشان تلخی مکنید.
\v 20 ای فرزندان، والدین خود را در همه‌چیز اطاعت کنید زیرا که این پسندیده است در خداوند.
\v 21 ای پدران، فرزندان خود را خشمگین مسازید، مبادا دلسرد شوند.
\v 22 ای غلامان، اربابان جسمانی خود را در هر چیز اطاعت کنید، نه به خدمت حضوری، مانند کسانی که جویای رضامندی مردم هستند، بلکه به اخلاص قلب و از خداوند بترسید.
\v 23 و آنچه کنید، از دل کنید بخاطر خداوند نه بخاطر انسان.
\v 24 چون می‌دانید که از خداوند پاداش میراث را خواهید یافت، چونکه مسیح خداوند را بندگی می‌کنید.
\v 25 زیرا هرکه ظلم کند، آن ظلمی را که کرد، خواهد یافت و تبعیضی نیست.