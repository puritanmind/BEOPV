\c 2
\p
\v 1 زیرا می‌خواهم شما آگاه باشید که برای شما من چه مجاهده‌ای دارم، و اهل لاوُدِکِیه و آنانی که صورت مرا در جسم ندیده‌اند،
\v 2 تا دلهای ایشان تسلّی یابد و ایشان در محبّت پیوند شده، و در همۀ غنای فهم اتمینان کامل، و به شناخت راز خدا، و پدر، و مسیح برسند؛
\v 3 که در وی تمامی گنجهای حکمت و علم پنهان است.
\v 4 امّا این را می‌گویم تا هیچ‌کس شما را به سخنان مجذوب کننده فریب ندهد،
\v 5 زیرا که هرچند در جسم غایبم امّا در روح با شما بوده، شادی می‌کنم و نظم و استقامت ایمانتان را در مسیح مشاهده می‌کنم.
\v 6 پس چنانکه مسیحْ عیسی خداوند را پذیرفتید، در وی رفتار نمایید،
\v 7 که در او ریشه کرده و بنا شده و در ایمان راسخ گشته‌اید، همانگونه که تعلیم یافته‌اید و در آن شکرگزاری بسیار می‌نمایید.
\v 8 باخبر باشید که کسی شما را به فلسفه و مکر بیهوده اسیر نسازد، برحسب سنّت مردم و برحسب اصول دنیوی نه برحسب مسیح،
\v 9 زیرا در وی تمامی پریِ الوهیّت جسمانی ساکن است.
\v 10 و شما در وی تکمیل شده‌اید که سر تمامی ریاست و قدرت است.
\v 11 و در وی ختنه شده‌اید، به ختنه‌ای که به دست نشده است، یعنی بیرون کردن بدنِ گناهانِ جسمانی، به‌وسیلهٔ ختنۀ مسیح.
\v 12 و با وی در تعمید مدفون گشتید که در آن هم برخیزانیده شدید به ایمان بر عمل خدا که او را از مردگان برخیزانید.
\v 13 و شما را که در گناهان و نامختونی جسم خود مرده بودید، با او زنده گردانید چونکه همهٔ گناهان شما را آمرزید،
\v 14 و آن دست نوشته‌ای را که ضدّ ما و مشتمل بر فرایض و به خلاف ما بود، محو ساخت و آن را به صلیب خود به میخ زده، از میان برداشت.
\v 15 [و] ریاستها و قدرتها را خلع سلاح کرده، [آنها را] به واضح آشکار نمود، چون در آن بر آنها پیروزی یافت.
\v 16 پس کسی دربارهٔ خوردن و نوشیدن و دربارهٔ عید و ماه نو و سَبَّت بر شما حکم نکند،
\v 17 زیرا که اینها سایه چیزهای آینده است، امّا بدن از آنِ مسیح است.
\v 18 و کسی پاداش شما را نرباید از تظاهر به فروتنی و عبادت فرشتگان و مداخله در اموری که ندیده است که از ذهن جسمانی خود بیهوده مغرور شده است؛
\v 19 و سر را محکم نگه نداشته، که از آن تمامی بدن به توسّط مفاصل و بندها تغذیه یافته و با هم پیوند شده، رشد می‌کند به رشدی که از خداست.
\v 20 پس اگر با مسیح از اصول دنیوی مردید، چگونه است که مثل زندگانِ در دنیا بر شما احکامی نهاده می‌شود؟
\v 21 که لمس مکن، مچش، دست مگذار!
\v 22 (که همهٔ اینها با مصرف نابود می‌شود) برحسب احکام و تعالیم مردم،
\v 23 که چنین چیزها هرچند در پرستش خودساخته و فروتنی و آزار بدن ظاهری حکیمانه دارد، ولی ارزشی برای رفع تمایلات نفسانی ندارد.