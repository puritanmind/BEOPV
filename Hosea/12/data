\c 12
\p
\v 1 اِفْرایم باد را می‌خورد و باد شرقی را دنبال می‌کند. تمامی روز دروغ و خرابی را می‌افزاید و ایشان با آشور عهد می‌بندند و روغن به مصر برده می‌شود.
\v 2 خداوند را با یهودا مخاصمه‌ای است و یعقوب را برحسب راه‌هایش عقوبت رسانیده، بر وفق اعمالش او را جزا خواهد داد.
\v 3 او پاشنهٔ برادر خود را در رَحِمْ گرفت، و با قوّتش با خدا مجاهده نمود.
\v 4 با فرشته مجاهده نموده، غالب آمد. گریان شده، نزد وی التماس نمود. در بیت‌ئیل او را یافت و در آنجا با ما تکلّم نمود.
\v 5 امّا خداوند ، خدای لشکرهاست و یادگاری او یهوه است.
\v 6 امّا تو بسوی خدای خود بازگشت نما و رحمت و راستی را نگاه داشته، دائماً منتظر خدای خود باش.
\v 7 او سوداگری است که میزان فریب در دست او می‌باشد و ظلم را دوست می‌دارد.
\v 8 و اِفْرایم می‌گوید، به درستی که ثروتمند شده‌ام و توانگری را برای خود به دست آورده‌ام. [در] تمامی کسب من بی‌انصافی‌ای که گناه باشد، در من نخواهند یافت.
\v 9 امّا من از زمین مصر یهوه خدای تو هستم، و تو را بار دیگر مثل ایّام مواسم در خیمه‌ها ساکن خواهم گردانید.
\v 10 به انبیا نیز تکلّم نمودم و رؤیاها افزودم و بواسطهٔ انبیا مَثَلْها زدم.
\v 11 به درستی که ایشان در جلعاد محض گناه و بطالت گردیدند و در جلجال گاوها قربانی کردند. و مذبح‌های ایشان نیز مثل توده‌های سنگ در شیارهای زمین می‌باشد.
\v 12 و یعقوب به زمین اَرام فرار کرد و اسرائیل به جهت زن خدمت نمود و برای زن شبانی کرد.
\v 13 و خداوند اسرائیل را بواسطهٔ نبی‌ای از مصر برآورد و او به دست نبی‌ای محفوظ گردید.
\v 14 اِفْرایم خشم بسیار تلخی به هیجان آورد، پس خداوندش خون او را بر سرش واگذاشت و عار او را بر وی رّد نمود.