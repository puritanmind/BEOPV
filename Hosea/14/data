\c 14
\p
\v 1 ای اسرائیل، بسوی یهوه خدای خود بازگشت نما، زیرا به سبب گناه خود لغزیده‌ای.
\v 2 با خود سخنان برده، بسوی خداوند بازگشت نمایید و او را گویید، تمامی گناه را عفو فرما و ما را به لطف بپذیر، پس گوساله‌های لبهای خویش را ادا خواهیم نمود.
\v 3 آشور ما را نجات نخواهد داد، و بر اسبان سوار نخواهیم شد، و بار دیگر به عمل دستهای خود نخواهیم گفت که، شما خدایان ما هستید، چونکه از تو یتیمان رحمت می‌یابند.
\v 4 ارتداد ایشان را شفا خواهم داد، ایشان را مجّاناً دوست خواهم داشت، زیرا خشم من از ایشان برگشته است.
\v 5 برای اسرائیل مثل شبنم خواهم بود و او مانند سوسنها گل خواهد کرد و مثل لبنان ریشه‌های خود را خواهد دوانید.
\v 6 شاخه‌هایش گسترده شده، زیبایی او مثل درخت زیتون و عطرش مانند لبنان خواهد بود.
\v 7 آنانی که زیر سایه‌اش ساکن می‌باشند، مثل گندم زیست خواهند کرد و مانند موها گل خواهند آورد. عطر او مثل شراب لبنان خواهد بود.
\v 8 اِفْرایم خواهد گفت: مرا دیگر با بتها چه کار است؟ و من او را شنیده، مورد نظر خواهم داشت. من مثل صنوبر تر و تازه می‌باشم. میوهٔ تو از من یافت می‌شود.
\v 9 کیست مرد حکیم که این چیزها را بفهمد و فهیمی که آنها را بداند؟ زیرا راه‌های خداوند مستقیم است و عادلان در آنها رفتار می‌نمایند، امّا خطاکاران در آنها لغزش می‌خورند.