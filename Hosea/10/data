\c 10
\p
\v 1 اسرائیل موِ برومند است که میوه برای خود می‌آورد. هر چه میوه زیاد می‌آورد، مذبح‌ها را زیاد می‌سازد و هر چه زمینش نیکوتر می‌شود، مجسمه‌ها را نیکوتر بنا می‌کند.
\v 2 دل ایشان پر از نفاق است. الآن مجرم می‌شوند و او مذبح‌های ایشان را خراب و مجسمه‌های ایشان را منهدم خواهد ساخت.
\v 3 زیرا که حالا می‌گویند، پادشاه نداریم، چونکه از خداوند نمی‌ترسیم؛ پس پادشاه برای ما چه تواند کرد؟
\v 4 ایشان قسم‌های دروغ خورده و عهدها بسته، سخنان [باطل] می‌گویند و عدالت مثل حنظل در شیارهای زمین می‌روید.
\v 5 ساکنان سامره برای گوساله‌های بیت‌آوَن می‌ترسند، زیرا که قومش برای آن ماتم می‌گیرند و کاهنانش به جهت جلال او می‌لرزند، زیرا که از آن دور شده است.
\v 6 و آن را نیز به آشور به جهت هدیه برای پادشاه دشمن خواهند برد. اِفْرایم خجالت خواهد کشید و اسرائیل از مشورت خود رسوا خواهد شد.
\v 7 پادشاه سامره مثل کف بر روی آب نابود می‌شود.
\v 8 و مکانهای بلند آون، که گناه اسرائیل می‌باشد ویران خواهد شد، و خار و خس بر مذبح‌های ایشان خواهد رویید و به کوه‌ها خواهد گفت که، ما را بپوشانید و به تپّه‌ها که بر ما بیفتید.
\v 9 ای اسرائیل از ایّام جبعه گناه کرده‌ای. در آنجا ایستادند، و جنگ با فرزندان شرارت در جبعه به ایشان نرسید.
\v 10 هر گاه بخواهم ایشان را تأدیب خواهم نمود، و قوم‌ها به ضدّ ایشان جمع خواهند شد، هنگامی که به دو گناه خود بسته شوند.
\v 11 و اِفْرایم گوساله آموخته شده است، که کوفتن خرمن را دوست می‌دارد و من بر گردن نیکوی او گذر کردم، و من بر اِفْرایم یوغ می‌گذارم. یهودا شیار خواهد کرد و یعقوب کلوخ شکن برای خود خواهد کشید.
\v 12 برای خود به عدالت بکارید و به حسب رحمت درو نمایید و زمین ناکاشته را برای خود خیش بزنید، زیرا که وقت [آن است] که خداوند را بطلبید، تا بیاید و بر شما عدالت را بباراند.
\v 13 شرارت را شیار کردید و ظلم را درو نمودید و ثمرهٔ دروغ را خوردید، چونکه به راه خود و به زیادی پهلوانان خویش اعتماد نمودید.
\v 14 بنابراین هنگامه‌ای در میان قوم‌های تو خواهد برخاست، و تمامی قلعه‌هایت خراب خواهد شد، به همانگونه که شلمان، بیت‌اَرْبیل را در روز جنگ خراب کرد که مادر با فرزندانش خرد شدند.
\v 15 همچنین بیت‌ئیل به سبب شدّت شرارت شما به شما عمل خواهد نمود. در سحرگاهی، پادشاه اسرائیل بالکلّ هلاک خواهد شد.
