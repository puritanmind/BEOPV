\c 8
\p
\v 1 شیپور را به دهان خود بگذار. او مثل عقاب به ضدّ خانهٔ خداوند می‌آید، زیرا که از عهد من تجاوز نمودند و به شریعت من سرپیچی کرده‌اند.
\v 2 اسرائیل نزد من فریاد می‌نمایند که، ای خدای ما، تو را می‌شناسیم.
\v 3 اسرائیل نیکویی را ترک کرده است. پس دشمنْ او را تعاقب خواهد نمود.
\v 4 ایشان پادشاهانْ نصب نمودند، امّا نه از جانب من. سرورانْ تعیین کردند، امّا ایشان را نشناختم. از نقره و طلای خویش بتها برای خود ساختند تا منقطع بشوند.
\v 5 ای سامره، گوساله‌ات تو را ردّ نموده است. خشم من بر ایشان افروخته شد. تا به کی نمی‌توانند پاک بشوند؟
\v 6 زیرا که این نیز از اسرائیل است و صنعتگرْ آن را ساخته است، بنابراین خدا نیست. البتّه گوساله سامره خُرد خواهد شد.
\v 7 چونکه باد را کاشتند، پس گردباد را خواهند دروید. آن را محصول نیست و خوشه‌هایش آرد نخواهد داد و اگر هم بدهد، غریبان آن را خواهند بلعید.
\v 8 اسرائیل بلعیده خواهد شد و الآن در میان امّت‌ها مثل ظرف ناپسندیده می‌باشند.
\v 9 زیرا که ایشان مثل گورخر تنها و منفرد به آشور رفته‌اند و اِفْرایم عاشقان اجیر کرده است.
\v 10 اگر چه ایشان در میان امّت‌ها اجرت می‌دهند، من الآن ایشان را جمع خواهم کرد و به سبب ستم پادشاه و سروران رو به تناقض خواهند نهاد.
\v 11 چونکه اِفْرایم مذبح‌های بسیار برای گناه ساخت، پس مذبح‌ها برایش باعث گناه شد.
\v 12 احکام بسیارِ شریعت خود را برای او نوشتم، امّا آنها را مثل چیز غریب شمردند.
\v 13 قربانی‌های سوختنی مرا ذبح کردند تا گوشت بخورند و خداوند آنها را قبول نکرد. الآن عصیان ایشان را به یاد می‌آورد و عقوبت گناه را بر ایشان می‌رساند و ایشان به مصر خواهند برگشت.
\v 14 اسرائیل خالق خود را فراموش کرده، قصرها بنا می‌کند و یهودا شهرهای حصاردار بسیار می‌سازد. امّا من آتش به شهرهایش خواهم فرستاد که قصرهایش را بسوزاند.