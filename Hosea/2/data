\c 2
\p
\v 1 به برادران خود عَمّی\f + یعنی: قوم من.\f* بگویید و به خواهران خویش رُوْحامَه\f + یعنی: رحمت شده.\f*!
\v 2 محاجه نمایید! با مادر خود محاجه نمایید زیرا که او زن من نیست و من شوهر او نیستم. پس زنای خود را از پیش رویش و فاحشگی خویش را از میان پستانهایش رفع بنماید.
\v 3 مبادا لباس او را کنده، وی را برهنه نمایم و او را مثل روز ولادتش گردانیده، مانند بیابان واگذارم و مثل زمین خشک گردانیده، به تشنگی بکُشَم.
\v 4 و بر پسرانش رحمت نخواهم فرمود، چونکه فرزندان زنا می‌باشند.
\v 5 زیرا مادر ایشان زنا نموده و والدهٔ ایشان بی‌شرمی کرده است که گفت، در عقب عاشقان خود که نان و آب و پشم و کتان و روغن و نوشیدنی به من داده‌اند خواهم رفت.
\v 6 بنابراین، راه تو را به خارها خواهم بست و گرد او دیواری بنا خواهم نمود تا راه‌های خود را نیابد.
\v 7 و هر چند عاشقان خود را تعاقب نماید به ایشان نخواهد رسید، و هر چند ایشان را بطلبد نخواهد یافت. پس خواهد گفت، می‌روم و نزد شوهر نخستین خود برمی‌گردم، زیرا در آنوقت از اکنون مرا خوشتر می‌گذشت.
\v 8 امّا او نمی‌دانست که من بودم که گندم و شیره و روغن را به او می‌دادم و نقره و طلایی را که برای بعل صرف می‌کردند برایش می‌افزودم.
\v 9 پس من گندم خود را در فصلش و شیرهٔ خویش را در موسمش باز خواهم گرفت و پشم و کتان خود را که می‌بایست برهنگی او را بپوشاند برخواهم داشت.
\v 10 و الآن قباحت او را به نظر عاشقانش مکشوف خواهم ساخت و کسی او را از دست من نخواهد رهانید.
\v 11 و تمامی شادی او و عیدها و هلالها و سَبَّت‌ها و همهٔ اعیاد منصوب شده‌اش را موقوف خواهم ساخت.
\v 12 و تاکستانها و انجیرهایش را که گفته بود اینها اجرت من می‌باشد که عاشقانم به من داده‌اند، ویران خواهم ساخت و آنها را جنگل خواهم گردانید تا حیوانات صحرا آنها را بخورند.
\v 13 و خداوند می‌گوید که، انتقام روزهای بعلیم را از او خواهم کشید که برای آنها بُخور می‌سوزانید و خویشتن را به گوشواره‌ها و جواهرات خود آرایش داده، از پی عاشقان خود می‌رفت و مرا فراموش کرده بود.
\v 14 بنابراین اینک او را فریفته، به بیابان خواهم آورد و سخنان دلاویز به او خواهم گفت.
\v 15 و تاکستانهایش را از آنجا به وی خواهم داد و درّه عَخور را به دروازه امید [مبدّل خواهم ساخت] و در آنجا مانند ایّام جوانی‌اش و مثل روز بیرون آمدنش از زمین مصر خواهد سرایید.
\v 16 و خداوند می‌گوید که، در آن روز مرا ایشی\f + یعنی: شوهر من.\f* خواهد خواند و دیگر مرا بَعلی\f + یعنی: سرور من.\f* نخواهد گفت،
\v 17 زیرا که نامهای بعلیم را از دهانش دور خواهم کرد که بار دیگر به نامهای خود مذکور نشوند.
\v 18 و در آن روز به جهت ایشان با حیوانات صحرا و مرغان هوا و حشرات زمین عهد خواهم بست و کمان و شمشیر و جنگ را از زمین خواهم شکست و ایشان را به امنیت خواهم خوابانید.
\v 19 و تو را تا به ابد نامزد خود خواهم ساخت و تو را به عدالت و انصاف و رأفت و رحمانّیت نامزد خود خواهم گردانید.
\v 20 و چون تو را به امانت نامزد خود ساختم آنگاه یهوه را خواهی شناخت.
\v 21 و خداوند می‌گوید، من خطاب خواهم کرد، آسمانها را خطاب خواهم کرد و آنها زمین را خطاب خواهند کرد.
\v 22 و زمین گندم و شیره و روغن را خطاب خواهد کرد و آنها یزْرَعیل را خطاب خواهند کرد.
\v 23 و او را برای خود در زمین خواهم کِشت و بر لُورُوْحامَه رحمت خواهم فرمود و به لُوعَمّی خواهم گفت تو قوم من هستی و او جواب خواهد داد تو خدای من می‌باشی.
