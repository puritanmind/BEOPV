\c 5
\p
\v 1 ای کاهنان این را بشنوید و ای خاندان اسرائیل توجّه کنید و ای خاندان پادشاهان گوش گیرید، زیرا که این فتوی برای شماست چونکه شما در مِصْفَه دام شدید و توری گسترده شده، بر تابور.
\v 2 سرکشان در کشتار مبالغه نموده‌اند؛ پس من همگی ایشان را تأدیب خواهم نمود.
\v 3 من اِفْرایم را می‌شناسم و اسرائیل از من مخفی نیست زیرا که حال، تو ای اِفْرایم مرتکب زنا شده‌ای و اسرائیل خویشتن را نجس ساخته است.
\v 4 کارهای ایشان مانع می‌شود که بسوی خدا بازگشت نمایند چونکه روح زناکاری در قلب ایشان است و خداوند را نمی‌شناسند.
\v 5 و فخر اسرائیل پیش روی ایشان شهادت می‌دهد. اسرائیل و اِفْرایم در گناه خود می‌لغزند و یهودا نیز همراه ایشان خواهد لغزید.
\v 6 گوسفندان و گاوان خود را می‌آورند تا خداوند را بطلبند، امّا او را نخواهند یافت چونکه خود را از ایشان دور ساخته است.
\v 7 به خداوند خیانت ورزیده‌اند زیرا فرزندان بیگانه تولید نموده‌اند. الآن یک ماه ایشان را با املاک ایشان خواهد بلعید.
\v 8 در جبعه شیپور و در رامه سرنا بنوازید و در بیت‌آوَن صدا بزنید، در پی تو ای بنیامین.
\v 9 اِفْرایم در روزِ توبیخ خراب خواهد شد. در میان قبیله‌های اسرائیل به یقین اعلام نمودم.
\v 10 سروران اسرائیل مثل بردارندگان حدود می‌باشند. پس خشم خویش را مثل آب بر ایشان خواهم ریخت.
\v 11 اِفْرایم مظلوم شده و در داوری کوفته گردیده است زیرا که با میل به پیروی تقالید می‌باشد.
\v 12 بنابراین من برای اِفْرایم مثل بید شده‌ام و برای خاندان یهودا مانند پوسیدگی.
\v 13 چون اِفْرایم بیماری خود را و یهودا جراحت خویش را دیدند، اِفْرایم به آشور رفته و نزد پادشاهی که دشمن بود فرستاده است. امّا او شما را شفا نمی‌تواند داد و جراحت شما را التیام نتواند نمود.
\v 14 و من برای اِفْرایم مثل شیر و برای خاندان یهودا مانند شیرِ جوان خواهم بود. من خودم خواهم درید و رفته خواهم ربود و رهاننده‌ای نخواهد بود.
\v 15 من روانه شده، به مکان خود خواهم برگشت تا ایشان به گناه خود اعتراف نموده، روی مرا بطلبند. در تنگی خود زود مرا خواهند طلبید.