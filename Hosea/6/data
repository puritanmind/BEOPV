\c 6
\p
\v 1 بیایید نزد خداوند بازگشت نماییم، زیرا که او دریده است و ما را شفا خواهد داد؛ او زده است و ما را شکسته‌بندی خواهد نمود.
\v 2 بعد از دو روز ما را زنده خواهد کرد. در روز سوّم ما را خواهد برخیزانید و در حضور او زیست خواهیم نمود.
\v 3 پس خواهیم شناخت، [اگر] در پی شناخت یهوه بکوشیم. طلوع او مثل سحرگاه یقین است و بر ما مثل باران و مانند باران آخر که زمین را سیراب می‌کند خواهد آمد.
\v 4 ای اِفْرایم با تو چه کنم؟ ای یهودا با تو چه کنم؟ زیرا نیکویی تو مثل ابرهای صبح و مانند شبنم است که بزودی می‌گذرد.
\v 5 بنابراین من ایشان را بوسیله انبیا قطع نمودم و به سخنان دهان خودْ ایشان را کُشتم و داوری من مثل نور آشکار می‌شود.
\v 6 زیرا که رحمت را پسند کردم و نه قربانی را، و دانش خدا را بیشتر از قربانی‌های سوختنی.
\v 7 امّا ایشان مثل آدم از عهد تجاوز نمودند و در آنجا به من خیانت ورزیدند.
\v 8 جلعاد شهر گناهکاران و خون‌آلود است.
\v 9 و چنانکه راهزنان برای مردم در کمین می‌باشند، همچنان جمعیّت کاهنان در راه با رضایت\f + یا شکیم\f* می‌کُشند، زیرا که ایشان مرتکب قباحت شده‌اند.
\v 10 در خاندان اسرائیل عملی هولناک دیدم: اِفْرایم در آنجا مرتکب زنا شده، اسرائیل خویشتن را نجس ساخته است.
\v 11 و برای تو نیز ای یهودا حصادی معیّن شده است، هنگامی که اسیری قوم خود را خواهم برگردانید.