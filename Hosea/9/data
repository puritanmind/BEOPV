\c 9
\p
\v 1 ای اسرائیل مثل قوم‌ها شادی و وجد منما: زیرا از خدای خود زنا نمودی و در همه خرمنها اجرت را دوست داشتی.
\v 2 خرمنها و چرخشتها ایشان را پرورش نخواهد داد و شیره در آن نابود خواهد شد.
\v 3 در زمین خداوند ساکن نخواهند شد، بلکه اِفْرایم به مصر خواهد برگشت و ایشان در آشور چیزهای آلوده خواهند خورد.
\v 4 برای خداوند شراب نخواهند ریخت و مقبول او نخواهند شد. قربانی‌های ایشان مثل خوراک ماتمیان خواهد بود و هرکه از آنها بخورد آلوده خواهد شد، زیرا خوراک ایشان برای اشتهای ایشان است. پس آن در خانه خداوند داخل نخواهد شد.
\v 5 پس در ایّام مواسم و در ایّام عیدهای خداوند چه خواهید کرد؟
\v 6 زیرا اینک از ترسِ هلاکت رفته‌اند، امّا مصرْ ایشان را جمع خواهد کرد و موف ایشان را دفن خواهد نمود. مکانهای نفیسه نقره ایشان را گزنه‌ها به تصرّف خواهند گرفت و در منازل ایشان خارها خواهد بود.
\v 7 ایّام عقوبت می‌آید. ایّام مکافات می‌رسد و اسرائیل این را خواهند دانست. نبی احمق گردید و صاحب روح دیوانه شد، به سبب زیادی گناه و نفرتِ بسیارِ تو.
\v 8 اِفْرایم از جانب خدای من دیده‌بان بود. دام صیاد بر تمامی راه‌های انبیا گسترده شد. در خانه خدای ایشان دشمن است.
\v 9 مثل ایّام جِبْعَه فساد را به نهایت رسانیده‌اند؛ پس عصیان ایشان را بیاد می‌آورد و گناهِ ایشان را مکافات خواهد داد.
\v 10 اسرائیل را مثل انگورها در بیابان یافتم. پدران شما را مثل نوبر انجیر در ابتدای موسمش دیدم. امّا ایشان به بَعْلْ فَغُور رفتند و خویشتن را برای رسوایی جدا ساختند و مانند معشوقه خود مکروه شدند.
\v 11 جلال اِفْرایم مثل مرغ می‌پرد. زاییدن و حامله شدن و در رحم قرار گرفتن نخواهد شد.
\v 12 و اگر فرزندان را بپرورانند ایشان را بی‌اولاد خواهم ساخت، به حدّی که انسانی نخواهد ماند. وای بر ایشان حینی که من نیز از ایشان دور شوم.
\v 13 اِفْرایم حینی که او را برگزیدم، مثل صُور در مرتع نیکو مغروس بود، امّا اِفْرایم پسران خود را برای قاتل بیرون خواهد آورد.
\v 14 ای خداوند به ایشان بده. چه بدهی؟ رحم سقط‌کننده و پستانهای خشک به ایشان بده.
\v 15 تمامی شرارت ایشان در جلجال است، زیرا که در آنجا از ایشان نفرت داشتم. پس ایشان را به سبب اعمال زشت ایشان از خانه خود خواهم راند و ایشان را دیگر دوست نخواهم داشت: چونکه همهٔ سروران ایشان فتنه‌انگیزند.
\v 16 اِفْرایم خشک شده است و ریشهٔ ایشان خشک گردیده، میوه نمی‌آورند و اگر نیز بزایند نتایج مرغوب رحم ایشان را خواهم کُشت.
\v 17 خدای من ایشان را ترک خواهد نمود، چونکه او رانشنیدند؛ پس در میان امّت‌ها آواره خواهند شد.