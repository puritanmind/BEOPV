\c 42
\p
\v 1 اینک بنده من که او را دستگیری نمودم ‌و برگزیده من که جانم از او خشنود است، من روح خود را بر او می‌نهم تا عدالت را برای امّت‌ها صادر سازد.
\v 2 او فریاد نخواهد زد و صدای خود را بلند نخواهد نمود و آن را در کوچه‌ها نخواهد شنوانید.
\v 3 نی خرد شده را نخواهد شکست و فتیله ضعیف را خاموش نخواهد ساخت تا عدالت را به راستی صادر گرداند.
\v 4 او ضعیف نخواهد گردید و شکسته نخواهد شد تا عدالت را بر زمین قرار دهد و جزیره‌ها منتظر شریعت او باشند.
\v 5 خدا یهوه که آسمانها را آفرید و آنها را پهن کرد و زمین و نتایج آن را گسترانید و نفس را به قومی که در آن باشند و روح را بر آنانی که در آن سالکند می‌دهد، چنین می‌گوید،
\v 6 من که یهوه هستم تو را به عدالت خوانده‌ام و دست تو را گرفته، تو را نگاه خواهم داشت و تو را عهد قوم و نور امّت‌ها خواهم گردانید.
\v 7 تا چشمان کوران را بگشایی و اسیران را از زندان و نشینندگان در تاریکی را از محبس بیرون آوری.
\v 8 من یهوه هستم و اسم من همین است. و جلال خود را به کسی دیگر و ستایش خویش را به بتهای تراشیده نخواهم داد.
\v 9 اینک وقایع نخستین واقع شد و من از چیزهای نو اعلام می‌کنم و قبل از آنکه بوجود آید شما را از آنها خبر می‌دهم.
\v 10 ای شما که به دریا فرود می‌روید، و ای‌آنچه در آن است! ای جزیره‌ها و ساکنان آنها سرود نو را به خداوند و ستایش وی را از اقصای زمین بسرایید!
\v 11 صحرا و شهرهایش و قریه‌هایی که اهل قیدار در آنها ساکن باشند صدای خود را بلند نمایند و ساکنان سالع ترنّم نموده، از قله کوه‌ها نعره زنند!
\v 12 برای خداوند جلال را توصیف نمایند و تسبیح او را در جزیره‌ها بخوانند!
\v 13 خداوند مثل جبّار بیرون می‌آید و مانند مرد جنگی غیرت خویش را برمی‌انگیزاند. فریاد کرده، نعره خواهد زد و بر دشمنان خویش غلبه خواهد نمود.
\v 14 از زمان قدیم خاموش و ساکت مانده، خودداری نمودم. الآن مثل زنی که می‌زاید، نعره خواهم زد و دم زده، آه خواهم کشید.
\v 15 کوه‌ها و تلّها را خراب کرده، تمامی گیاه آنها را خشک خواهم ساخت و نهرها را جزایر خواهم گردانید و برکه‌ها را خشک خواهم ساخت.
\v 16 و کوران را به راهی که ندانسته‌اند رهبری نموده، ایشان را به طریق‌هایی که عارف نیستند هدایت خواهم نمود. تاریکی را پیش ایشان به نور و کجی را به راستی مبدّل خواهم ساخت. این کارها را بجا آورده، ایشان را رها نخواهم نمود.
\v 17 آنانی که بر بتهای تراشیده اعتماد دارند و به اصنام ریخته شده می‌گویند که خدایان ما شمایید، به عقب برگردانیده، بسیار خجل خواهند شد.
\v 18 ای کران بشنوید و ای کوران نظر کنید تا ببینید.
\v 19 کیست که مثل بنده من کور باشد و کیست که کر باشد مثل رسول من که می‌فرستم؟کیست که کور باشد، مثل مُسلِم من و کور مانند بنده خداوند ؟
\v 20 چیزهای بسیار می‌بینی امّا نگاه نمی‌داری. گوشها را می‌گشاید امّا خود نمی‌شنود.
\v 21 خداوند را به خاطر عدل خود پسند آمد که شریعت خویش را تعظیم و تکریم نماید.
\v 22 امّا اینان قوم غارت و تاراج شده‌اند و همهٔ ایشان در حفره‌ها صید شده و در زندانها مخفی گردیده‌اند. ایشان غارت شده و رهاننده‌ای نیست. تاراج گشته و کسی نمی‌گوید که باز ده.
\v 23 کیست در میان شما که به این گوش دهد و توجّه نموده، برای زمان آینده بشنود؟
\v 24 کیست که یعقوب را به تاراج و اسرائیل را به غارت تسلیم نمود؟ آیا خداوند نبود که به او گناه ورزیدیم چونکه ایشان به راه‌های او نخواستند رفتار نمایند و شریعت او را اطاعت ننمودند؟
\v 25 بنابراین حدّت غضب خود و شدّت جنگ را بر ایشان ریخت و آن ایشان را از هر طرف مشتعل ساخت و ندانستند و ایشان را سوزانید امّا تفکّر ننمودند.