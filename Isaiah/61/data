\c 61
\p
\v 1 روح خداوند یهوه بر من است زیرا خداوند مرا مسح کرده است تا فروتنان را بشارت دهم و مرا فرستاده تا شکسته دلان را التیام بخشم و اسیران را به رستگاری و محبوسان را به آزادی ندا کنم،
\v 2 و تا از سال پسندیده خداوند و از روز انتقام خدای ما ندا نمایم و همهٔ ماتمیان را تسلّی بخشم.
\v 3 تا قرار دهم برای ماتمیانِ صهیون و به ایشان ببخشم تاجی را به عوض خاکستر و روغن شادمانی را به عوض نوحه‌گری و ردای تسبیح را به جای روح کدورت تا ایشان درختان عدالت و مغروس خداوند به جهت تمجید وی نامیده شوند.
\v 4 و ایشان خرابه‌های قدیم را بنا خواهند نمود و ویرانه‌های سلف را بر پا خواهند داشت و شهرهای خراب خواهند نمود.
\v 5 و غریبان برپا شده، گلّه‌های شما را خواهند چرانید و بیگانگان، فلاّحان و باغبانان شما خواهند بود.
\v 6 و شما کاهنان خداوند نامیده خواهید شد و شما را به خادمان خدای ما مسمّی خواهند نمود. دولت امّت‌ها را خواهید خورد و در جلال ایشان فخر خواهید نمود.
\v 7 به عوض خجالت، نصیب مضاعف خواهند یافت و به عوض رسوایی از نصیب خود مسرور خواهید شد. بنابراین ایشان در زمین خود نصیب مضاعف خواهند یافت و شادی جاودانی برای ایشان خواهد بود.
\v 8 زیرا من که یهوه هستم، عدالت را دوست می‌دارم و از غارت و ستم نفرت می‌دارم و اجرت ایشان را به راستی به ایشان خواهم داد و عهد جاودانی باایشان خواهم بست.
\v 9 و نسل ایشان در میان امّت‌ها و نسل ایشان در میان قوم‌ها معروف خواهند شد. هر که ایشان را بیند اعتراف خواهد نمود که ایشان نسل مبارک خداوند می‌باشند.
\v 10 در خداوند شادی بسیار می‌کنم و جان من در خدای خود وجد می‌نماید زیرا که مرا به جامه نجات ملبّس ساخته، ردای عدالت را به من پوشانید. چنانکه داماد خویشتن را به تاج آرایش می‌دهد و عروس، خود را به زیورها زینت می‌بخشد.
\v 11 زیرا چنانکه زمین، نباتات خود را می‌رویاند و باغ، زرع خویش را رشد می‌دهد، همچنان خداوند یهوه عدالت و تسبیح را پیش روی تمامی امّت‌ها خواهد رویانید.