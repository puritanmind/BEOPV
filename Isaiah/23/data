\c 23
\p
\v 1 وحی دربارۀ صور، ای کشتیهای ترشیش وِلْوِلَه نمایید زیرا که بحدی خراب شده است که نه خانه‌ای و نه مدخلی باقی مانده. از زمین کتّیم خبر به ایشان رسیده است.
\v 2 ای ساکنان ساحل که تاجران صیدون که از دریا عبور می‌کنند تو را پر ساخته‌اند، آرام گیرید.
\v 3 و دخل او از محصول شیحور و حصاد نیل بر آبهای بسیار می‌بود، پس او تجارت گاه امّت‌ها شده است.
\v 4 ای صیدون خجل شو زیرا که دریا یعنی قلعه دریا متکلّم شده، می‌گوید درد زایمان نکشیده‌ام و نزاییده‌ام و جوانان را نپرورده‌ام و دوشیزگان را تربیت نکرده‌ام.
\v 5 چون این خبر به مصر برسد، از اخبار صُور بسیار دردناک خواهند شد.
\v 6 ای ساکنان ساحل دریا به ترشیش بگذرید و وِلْوِلَه نمایید.
\v 7 آیا این شهر مفتخر شما است که قدیمی و از ایّام سلف بوده است و پاهایش او را به جای دور برده، تا در آنجا مأوا گزیند؟
\v 8 کیست‌که این قصد را دربارۀ صُور آن شهر تاج‌بخش که تجّار وی سروران و بازرگانان او شرفای جهان بوده‌اند نموده است؟
\v 9 یهوه صبایوت این قصد را نموده است تا تکبّر تمامی جلال را خوار سازد و همهٔ شرفای جهان را محقّر نماید.
\v 10 ای دختر ترشیش از زمین خود مثل نیل بگذر زیرا که دیگر هیچ بند برای تو نیست.
\v 11 او دست خود را بر دریا دراز کرده، مملکتها را متحرّک ساخته است. خداوند دربارۀ کنعان امر فرموده است تا قلعه‌هایش را خراب نمایند.
\v 12 و گفته است، ای دوشیزه ستم رسیده و ای دختر صیدون دیگر مفتخر نخواهی شد. برخاسته، به کتّیم بگذر؛ امّا در آنجا نیز راحت برای تو نخواهد بود.
\v 13 اینک زمین کلدانیان که قومی نبودند و آشور آن را به جهت صحرانشینان بنیاد نهاد. ایشان منجنیقهای خود را افراشته، قصرهای آن را منهدم و آن را به خرابی مبدّل خواهند ساخت.
\v 14 ای کشتیهای ترشیش وِلْوِلَه نمایید زیرا که قلعه شما خراب شده است.
\v 15 و در آن روز واقع خواهد شد که صور، هفتاد سال مثل ایّام یک پادشاه، فراموش خواهد شد؛ و بعد از پایان هفتاد سال برای صُور مثل سرود فاحشه خواهد بود.
\v 16 ای فاحشهٔ فراموش شده بربط را گرفته، در شهر گردش نما. خوش بنواز و سرودهای بسیار بخوان تا به یاد آورده شوی.
\v 17 و بعد از پایان هفتاد سال واقع می‌شود که خداوند از صُور ملاقات خواهد نمود و به اجرت خویش برگشته با همهٔ ممالک جهان که بر روی زمین است زنا خواهد نمود.
\v 18 و تجارت و اجرت آن برای خداوند وقف شده ذخیره واندوخته نخواهد شد بلکه تجارتش برای مقرّبان درگاه خداوند خواهد بود تا به سیری بخورند و لباس فاخر بپوشند.
