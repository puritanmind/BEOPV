\c 45
\p
\v 1 خداوند به مسیح خویش یعنی به کورش که، دست راست او را گرفتم تا به حضور وی امّت‌ها را مغلوب سازم و کمرهای پادشاهان را بگشایم تا درها را به حضور وی مفتوح نمایم و دروازه‌ها دیگر بسته نشود چنین می‌گوید
\v 2 که من پیش روی تو خواهم رفت و جایهای ناهموار را هموار خواهم ساخت. و درهای برنجین را شکسته، پشت بندهای آهنین را خواهم برید.
\v 3 و گنجهای تاریکی و خزاین مخفی را به تو خواهم بخشید تا بدانی که من یهوه که تو را به اسمت خوانده‌ام خدای اسرائیل می‌باشم.
\v 4 به خاطر بنده خود یعقوب و برگزیده خویش اسرائیل، هنگامی که مرا نشناختی تو را به اسمت خواندم و ملقّب ساختم.
\v 5 من یهوه هستم و دیگری نیست و غیر از من خدایی نی. من کمر تو را بستم هنگامی که مرا نشناختی.
\v 6 تا از مشرق آفتاب و مغرب آن بدانند که سوای من احدی نیست. من یهوه هستم و دیگری نی.
\v 7 پدید آورنده نور و آفریننده ظلمت. صانع سلامتی و آفریننده بدی. من یهوه صانع همه این چیزهاهستم.
\v 8 ای آسمانها از بالا ببارانید تا آسمانها عدالت را فرو ریزد و زمین بشکافد تا نجات و عدالت رشد کنند و آنها را با هم برویاند زیرا که من یهوه این را آفریده‌ام.
\v 9 وای برکسی که با صانع خود چون سفالی با سفالهای زمین مخاصمه نماید. آیا کوزه به کوزه‌گر بگوید چه چیز را ساختی؟ یا مصنوع تو دربارهٔ تو بگوید که او دست ندارد؟
\v 10 وای بر کسی که به پدر خود گوید، چه چیز را تولید نمودی و به زن که چه زاییدی.
\v 11 خداوند که قدّوس اسرائیل و صانع آن می‌باشد چنین می‌گوید، دربارهٔ امور آینده از من سؤال نمایید و پسران مرا و اعمال دستهای مرا به من تفویض نمایید.
\v 12 من زمین را ساختم و انسان را بر آن آفریدم. دستهای من آسمانها را گسترانید و من تمامی لشکرهای آنها را امر فرمودم.
\v 13 من او را به عدالت برانگیختم و تمامی راه‌هایش را راست خواهم ساخت. شهر مرا بنا کرده، اسیرانم را آزاد خواهد نمود، امّا نه برای قیمت و نه برای هدیه. یهوه صبایوت این را می‌گوید.
\v 14 خداوند چنین می‌گوید، حاصل مصر و تجارت حبشه و اهل سبا که مردان بلند قدّ می‌باشند نزد تو عبور نموده، از آن تو خواهند بود. و تابع تو شده در زنجیرها خواهند آمد و پیش تو خم شده و نزد تو التماس نموده، خواهند گفت: البتّه خدا در تو است و دیگری نیست و خدایی نی.
\v 15 ای خدای اسرائیل و نجات دهنده یقیناً خدایی هستی که خود را پنهان می‌کنی.
\v 16 همهٔ ایشان خجل و رسوا خواهند شد و آنانی که بتهامی‌سازند با هم به رسوایی خواهند رفت.
\v 17 امّا اسرائیل به نجات جاودانی از خداوند ناجی خواهند شد و تا ابد خجل و رسوا نخواهند گردید.
\v 18 زیرا یهوه آفریننده آسمان که خدا است که زمین را سرشت و ساخت و آن را استوار نمود و آن را بیهوده نیافرید بلکه به جهت سکونت مصوّر نمود چنین می‌گوید، من یهوه هستم و دیگری نیست.
\v 19 در پنهانی و در جایی از زمین تاریک تکلّم ننمودم. و به ذریه یعقوب نگفتم که مرا بیهوده بطلبید. من یهوه به عدالت سخن می‌گویم و چیزهای راست را اعلان می‌نمایم.
\v 20 ای رهاشدگان از امّت‌ها جمع شده، بیایید و با هم نزدیک شوید. آنانی که چوب بتهای خود را برمی‌دارند و نزد خدایی که نتواند رهانید دعا می‌نمایند معرفت ندارند.
\v 21 پس اعلان نموده، ایشان را نزدیک آورید تا با یکدیگر مشورت نمایند. کیست که این را از ایّام قدیم اعلان نموده و از زمان سلف اخبار کرده است؟ آیا نه من که یهوه هستم و غیر از من خدایی دیگر نیست؟ خدای عادل و نجات‌دهنده و سوای من نیست.
\v 22 ای همهٔ کرانه‌های زمین به من توجّه نمایید و نجات یابید زیرا من خدا هستم و دیگری نیست.
\v 23 به ذات خود قسم خوردم و این کلام به عدالت از دهانم صادر گشته برنخواهد گشت که هر زانو پیش من خم خواهد شد و هر زبان به من قسم خواهد خورد.
\v 24 و مرا خواهند گفت عدالت و قوّت فقط در خداوند می‌باشد. و بسوی او خواهند آمد و همگانی که به او خشمناکند خجل خواهند گردید.
\v 25 و تمامی نسل اسرائیل درخداوند عادل شمرده شده، فخر خواهند کرد.