\c 13
\p
\v 1 وحی دربارۀ بابل که اِشَعْیا پسر آموص آن را دید.
\v 2 عَلَمی بر کوه خشک برپا کنید و صدا به ایشان بلند نمایید، با دست اشاره کنید تا به درهای نجبا داخل شوند.
\v 3 من مقدّسان خود را مأمور داشتم و شجاعان خویش یعنی آنانی را که در کبریای من وجد می‌نمایند به جهت غضبم دعوت نمودم.
\v 4 صدای گروهی در کوه‌ها مثل صدای مردم بسیار. صدای غوغای ممالک امّت‌ها که جمع شده باشند. یهوه صبایوت لشکر را برای جنگ‌سان می‌بیند.
\v 5 ایشان از زمین بعید و از کرانه‌های آسمان می‌آیند. یعنی خداوند با اسلحه غضب خود تا تمامی جهان را ویران کند.
\v 6 وِلوِلَه کنید زیرا که روز خداوند نزدیک است، مثل هلاکتی از جانب قادر مطلق می‌آید.
\v 7 از این جهت همه دستها سست می‌شود و دلهای همهٔ مردم گداخته می‌گردد.
\v 8 و ایشان متحیّر شده، اَلَمها و دردهای زه بر ایشان عارض می‌شود، مثل زنی که می‌زاید درد می‌کشند. بر یکدیگر نظر حیرت می‌اندازند و رویهای ایشان رویهای شعله‌ور می‌باشد.
\v 9 اینک روز خداوند با غضب و شدّت خشم و ستمکیشی می‌آید، تا جهان را ویران سازد و گناهکاران را از میانش هلاک نماید.
\v 10 زیرا که ستارگان آسمان و برجهایش روشنایی خود را نخواهند داد. و آفتاب در وقت طلوع خود تاریک خواهد شد و ماه روشنایی خود را نخواهد تابانید.
\v 11 و من ربع مسکون را به سبب گناه و شریران را به سبب عصیان ایشان سزا خواهم داد، و غرور متکبّران را تباه خواهم ساخت و تکبّر جبّاران را به زیر خواهم انداخت.
\v 12 و مردم را از زر خالص و انسان را از طلای اُوفیر کمیابتر خواهم گردانید.
\v 13 بنابراین آسمان را متزلزل خواهم ساخت و زمین از جای خود متحرّک خواهد شد. در حین غضب یهوه صبایوت و در روز شدّت خشم او.
\v 14 و مثل آهوی رانده شده و مانند گله‌ای که کسی آن را جمع نکند خواهند بود. و هرکس به سوی قوم خود توجّه خواهد نمود و هر شخص به زمین خویش فرار خواهد کرد.
\v 15 و هرکه یافت شود با نیزه زده خواهد شد و هرکه گرفته شود باشمشیر خواهد افتاد.
\v 16 اطفال ایشان نیز در نظر ایشان به زمین انداخته شوند و خانه‌های ایشان غارت شود و زنان ایشان بی‌عصمت گردند.
\v 17 اینک من مادیان را بر ایشان خواهم برانگیخت که نقره را به حساب نمی‌آورند و طلا را دوست نمی‌دارند.
\v 18 و کمانهای ایشان جوانان را خرد خواهد کرد. و بر ثمره رَحِم ترحّم نخواهند نمود و چشمان ایشان بر اطفال شفقت نخواهد کرد.
\v 19 و بابِل که جلال ممالک و زینت فخر کلدانیان است، مثل واژگون ساختن خدا سدوم و عموره را خواهد شد.
\v 20 و تا به ابد آباد نخواهد شد و از نسل اندر نسل مسکون نخواهد گردید. و اَعراب در آنجا خیمه نخواهند زد و شبانان گله‌ها را در آنجا نخواهند خوابانید.
\v 21 بلکه حیوانات وحشی صحرا در آنجا خواهند خوابید و خانه‌های ایشان از بومها پر خواهد شد. شترمرغ در آنجا ساکن خواهد شد و غولان در آنجا رقص خواهند کرد،
\v 22 و شغالها در قصرهای ایشان و گرگها در کوشکهای خوش‌نما صدا خواهند زد و زمانش نزدیک است که برسد و روزهایش طول نخواهد کشید.
