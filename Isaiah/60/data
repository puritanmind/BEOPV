\c 60
\p
\v 1 برخیز و درخشان شو زیرا نور تو آمده ‌وجلال خداوند بر تو طالع گردیده است.
\v 2 زیرا اینک تاریکی جهان را و تاریکی غلیظ طوایف را خواهد پوشانید امّا خداوند بر تو طلوع خواهد نمود و جلال وی بر تو ظاهر خواهد شد.
\v 3 و امّت‌ها بسوی نور تو و پادشاهان بسوی درخشندگی طلوع تو خواهند آمد.
\v 4 چشمان خود را به اطراف خویش برافراز و ببین که همهٔ آنها جمع شده، نزد تو می‌آیند. پسرانت از دور خواهند آمد و دخترانت را در آغوش خواهند آورد.
\v 5 آنگاه خواهی دید و خواهی درخشید و دل تو لرزان شده، وسیع خواهدگردید، زیرا که توانگری دریا بسوی تو گردانیده خواهد شد و دولت امّت‌ها نزد تو خواهد آمد.
\v 6 تعداد زیاد شتران و جمازگان مدیان و عیفه تو را خواهند پوشانید. همهٔ اهل شبع خواهند آمد و طلا و بخور آورده، به تسبیح خداوند بشارت خواهند داد.
\v 7 همهٔ گله‌های قیدار نزد تو جمع خواهند شد و قوچهای نبایوت تو را خدمت خواهند نمود. به مذبح من با پذیرایی برخواهند آمد و خانه جلال خود را زینت خواهم داد.
\v 8 اینها کیستند که مثل ابر پرواز می‌کنند و مانند کبوتران بر وزنهای خود؟
\v 9 به درستی که جزیره‌ها و کشتیهای ترشیش اوّل انتظار مرا خواهند کشید تا پسران تو را از دور و نقره و طلای ایشان را با ایشان بیاورند، به جهت اسم یهوه خدای تو و به جهت قدّوس اسرائیل زیرا که تو را زینت داده است.
\v 10 و غریبان، حصارهای تو را بنا خواهند نمود و پادشاهان ایشان تو را خدمت خواهند کرد زیرا که در غضب خود تو را زدم امّا به لطف خویش تو را ترحّم خواهم نمود.
\v 11 دروازه‌های تو نیز دائماً باز خواهد بود و شب و روز بسته نخواهد گردید تا دولت امّت‌ها را نزد تو بیاورند و پادشاهان ایشان همراه آورده شوند.
\v 12 زیرا هر امّتی و مملکتی که تو را خدمت نکند تلف خواهد شد و آن امّت‌ها تماماً هلاک خواهند گردید.
\v 13 جلال لبنان با درختان صنوبر و کاج و چنار با هم برای تو آورده خواهند شد تا مکان مقدّس مرا زینت دهند و جای پاهای خود را تمجید خواهم نمود.
\v 14 و پسران آنانی که تو را ستم‌می‌رسانند خم شده، نزد تو خواهند آمد و همهٔ آنانی که تو را اهانت می‌نمایند نزد کف پاهای تو سجده خواهند نمود و تو را شهر یهوه و صهیونِ قدّوسِ اسرائیل خواهند نامید.
\v 15 به عوض آنکه تو متروک و مبغوض بودی و کسی از میان تو گذر نمی‌کرد. من تو را فخر جاودانی و سرور دهرهای بسیار خواهم گردانید.
\v 16 و شیر امّت‌ها را خواهی مکید و پستانهای پادشاهان را خواهی مکید و خواهی فهمید که من یهوه نجات دهنده تو هستم و من قدیر اسرائیل، ولی تو می‌باشم.
\v 17 به جای برنج، طلا خواهم آورد و به جای آهن، نقره و به جای چوب، برنج و به جای سنگ، آهن خواهم آورد و سلامتی را ناظران تو و عدالت را حاکمان تو خواهم گردانید.
\v 18 و بار دیگر ظلم در زمین تو و خرابی و ویرانی در حدود تو شنیده نخواهد شد و حصارهای خود را نجات و دروازه‌های خویش را تسبیح خواهی نامید.
\v 19 و بار دیگر آفتاب در روز نور تو نخواهد بود و ماه با درخشندگی برای تو نخواهد تابید زیرا که یهوه نور جاودانی تو و خدایت زیبایی تو خواهد بود.
\v 20 و بار دیگر آفتاب تو غروب نخواهد کرد و ماه تو زوال نخواهد پذیرفت زیرا که یهوه برای تو نور جاودانی خواهد بود و روزهای نوحه‌گری تو تمام خواهد شد.
\v 21 و همهٔ قوم تو عادل خواهند بود و زمین را تا به ابد متصرّف خواهند شد. شاخه مغروس من و عمل دست من، تا تمجید کرده شوم.
\v 22 صغیر هزار نفر خواهد شد و حقیر امّت قوّی خواهد گردید. من یهوه در وقتش تعجیل در آن خواهم نمود.
