\c 6
\p
\v 1 در سالی که عزّیا پادشاه مرد، خداوند را دیدم که بر کرسی بلند و عالی نشسته بود، و معبد از دامنهای وی پر بود.
\v 2 و سرافین بالای آن ایستاده بودند که هر یک از آنها شش بال داشت، و با دو از آنها روی خود را می‌پوشانید و با دو پاهای خود را می‌پوشانید و با دو پرواز می‌نمود.
\v 3 و یکی دیگری را صدا زده، می‌گفت، قدّوس قدّوس قدّوس یهوه صبایوت، تمامی زمین از جلال او مملّو است.
\v 4 و اساس آستانه از صدای او که صدا می‌زد می‌لرزید و خانه از دود پر شد.
\v 5 پس گفتم ،وای بر من که هلاک شده‌ام زیرا که مرد ناپاک لب هستم و در میان قوم ناپاک لب ساکنم و چشمانم یهوه صبایوت پادشاه را دیده است.
\v 6 آنگاه یکی از سرافین نزد من پرید و در دست خود اخگری که با انبر از روی مذبح گرفته بود، داشت.
\v 7 و آن را بر دهانم گذارده، گفت که اینک این لبهایت را لمس کرده است و عصیانت رفع شده و گناهت کفّاره گشته است.
\v 8 آنگاه صدای خداوند را شنیدم که می‌گفت، که را بفرستم و کیست که برای ما برود؟ گفتم، لبیک مرا بفرست.
\v 9 گفت، برو و به این قوم بگو البّته خواهید شنید، امّا نخواهید فهمید و هرآینه‌خواهید نگریست امّا درک نخواهید کرد.
\v 10 دل این قوم را فربه ساز و گوشهای ایشان را سنگین نما و چشمان ایشان را ببند، مبادا با چشمان خود ببینند و با گوشهای خود بشنوند و با دل خود بفهمند و بازگشت نموده، شفا یابند.
\v 11 پس من گفتم، ای خداوند تا به کی؟ او گفت، تا وقتی که شهرها ویران گشته، غیر مسکون باشد و خانه‌ها بدون آدمی و زمین خراب و ویران شود.
\v 12 و خداوند مردمان را دور کند و در میان زمین خرابیهای بسیار شود.
\v 13 امّا باز عشری در آن خواهد بود و آن نیز بار دیگر تلف خواهد گردید. مثل درخت بلوط و چنار که چون قطع می‌شود، کُنده آنها باقی می‌ماند، همچنان نسل مقدّس کُنده آن خواهد بود.