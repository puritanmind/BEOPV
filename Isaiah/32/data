\c 32
\p
\v 1 اینک پادشاهی به عدالت سلطنت‌خواهد نمود و سروران به انصاف حکمرانی خواهند کرد.
\v 2 و مردی مثل پناه‌گاهی از باد و پوششی از طوفان خواهد بود. و مانند جویهای آب در جای خشک و سایه صخرۀعظیم در زمین تعب آورنده خواهد بود.
\v 3 و چشمان بینندگان تار نخواهد شد و گوشهای شنوندگان اصغا خواهد کرد.
\v 4 و دل شتابندگان معرفت را خواهد فهمید و زبان الکنان کلام فصیح را به ارتجال خواهد گفت.
\v 5 و مرد لئیم بار دیگر کریم خوانده نخواهد شد و مرد خسیس نجیب گفته نخواهد گردید.
\v 6 زیرا مرد لئیم به لآمت متکلّم خواهد شد و دلش شرارت را به عمل خواهد آورد تا نفاق را بجا آورده، به ضدّ خداوند به ضلالت سخن گوید و جان گرسنگان را تهی کند و آب تشنگان را دور نماید.
\v 7 آلات مرد لئیم نیز زشت است و تدابیر قبیح می‌نماید تا فقیران را به سخنان دروغ هلاک نماید، هنگامی که فقیران به عدالت سخن می‌گویند.
\v 8 امّا مرد کریم تدبیرهای کریمانه می‌نماید و به کَرَم پایدار خواهد شد.
\v 9 ای زنان مطمئّن برخاسته، صدای مرا بشنوید و ای دختران ایمن سخن مرا گوش گیرید.
\v 10 ای دختران ایمن بعد از یک سال و چند روزی مضطرب خواهید شد زیرا که چیدن انگور قطع می‌شود و جمع کردن میوه‌ها نخواهد بود.
\v 11 ای زنانِ مطمئّن بلرزید و ای دخترانِ ایمن مضطرب شوید. لباس را کنده، برهنه شوید و پلاس بر میان خود ببندید.
\v 12 برای مزرعه‌های دلپسند و موهای بارور سینه خواهند زد.
\v 13 بر زمین قوم من خار و خس خواهد رویید بلکه بر همه خانه‌های شادمانی در شهرِ مفتخر.
\v 14 زیرا که قصر منهدم و شهرِ معمور متروک خواهد شد و عُوفَل و دیده‌بانگاه به بیشه‌ای سِباع و محّل تفرّج خران وحشی و مرتع گله‌ها تا به ابد مبدّل خواهد شد.
\v 15 تا زمانی که روح از اعلیٰ عّلیین بر ما ریخته شود و بیابان به بوستان مبدّل گردد و بوستان به جنگل محسوب شود.
\v 16 آنگاه انصاف در بیابان ساکن خواهد شد و عدالت در بوستان مقیم خواهد گردید.
\v 17 و عمل عدالت سلامتی و نتیجه عدالت آرامی و اطمینان خواهد بود تا ابدالآباد.
\v 18 و قوم من در مسکن سلامتی و در مساکنِ مطمئن و در منزلهای آرامی ساکن خواهند شد.
\v 19 و حین فرود آمدن جنگل تگرگ خواهد بارید و شهر به درکه اسفل خواهد افتاد.
\v 20 خوشابه‌حال شما که بر همه آبها تخم می‌کارید و پاهای گاو و الاغ را رها می‌سازید.