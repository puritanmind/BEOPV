\c 20
\p
\v 1 در سالی که تَرْتان به اَشْدُود آمد هنگامی که سرجون پادشاه آشور او را فرستاد، پس با اَشْدُود جنگ کرده، آن را گرفت.
\v 2 در آن وقت خداوند به واسطهٔ اِشَعْیا پسر آموص تکلّم نموده، گفت، برو و پلاس را از کمر خود بگشا و کفش را از پای خود بیرون کن. و او چنین کرده، عریان و پا برهنه راه می‌رفت.
\v 3 و خداوند گفت، چنانکه بنده من اِشَعْیا سه سال عریان و پا برهنه راه رفته است تا آیتی و علامتی دربارۀ مصر و حبشه باشد،
\v 4 بهمان طور پادشاه آشور اسیران مصر و جلاء وطنان حبشه را از جوانان وپیران عریان و پابرهنه و آشکار سرین خواهد برد تا رسوایی مصر باشد.
\v 5 و ایشان به سبب حبشه که ملجای ایشان است و مصر که فخر ایشان باشد مضطرب و خجل خواهند شد.
\v 6 و ساکنان این ساحل در آن روز خواهند گفت، اینک ملجای ما که برای اعانت به آن فرار کردیم تا از دست پادشاه آشور نجات یابیم چنین شده است، پس ما چگونه نجات خواهیم یافت؟