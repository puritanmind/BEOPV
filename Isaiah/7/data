\c 7
\p
\v 1 و در ایّام آحاز پسر یوتام پسر عزّیا پادشاه‌یهودا، واقع شد که رصین، پادشاه آرام و فقح پسر رملیا، پادشاه اسرائیل، بر اورشلیم برآمدند تا با آن جنگ نمایند، امّا نتوانستند آن را فتح نمایند.
\v 2 و به خاندان داوود خبر داده، گفتند که، اَرام در اِفْرایم اردو زده‌اند، و دل او و دل مردمانش بلرزید به طوری که درختان جنگل از باد می‌لرزد.
\v 3 آنگاه خداوند به اِشَعْیا گفت، تو با پسر خود شآریاشوب به انتهای قنات برکه فوقانی به راه مزرعه گازر به استقبال آحاز بیرون شو.
\v 4 و وی را بگو، باحذر و آرام باش مترس و دلت ضعیف نشود از این دو دُمِ مشعلِ دودافشان، یعنی از شدّت خشم رصین و اَرام و پسر رملیا.
\v 5 زیرا که ارام با اِفْرایم و پسر رملیا برای ضرر تو مشورت‌کرده، می‌گویند،
\v 6 بر یهودا برآییم و آن را محاصره کرده، به جهت خویشتن تسخیر نماییم و پسر طبئیل را در آن به پادشاهی نصب کنیم.
\v 7 خداوند یهوه چنین می‌گوید که این بجا آورده نمی‌شود و واقع نخواهد گردید.
\v 8 زیرا که سر اَرام، دمشق و سر دمشق، رصین است و بعد از شصت و پنج سال اِفْرایم شکسته می‌شود به طوری که دیگر قومی نخواهد بود.
\v 9 و سر اِفْرایم سامره و سر سامره پسر رملیا است و اگر باور نکنید هرآینه ثابت نخواهید ماند.
\v 10 و خداوند بار دیگر آحاز را خطاب کرده، گفت،
\v 11 آیتی به جهت خود از یهوه خدایت بطلب. آن را یا از عمق‌ها بطلب یا از عرش اعلیٰ بالا.
\v 12 آحاز گفت، نمی‌طلبم و خداوند را امتحان نخواهم نمود.
\v 13 گفت، ای خاندان داوود بشنوید! آیا شما را چیزی سهل است که مردمان را بیزار کنید بلکه می‌خواهید خدای مرا نیز بیزار کنید.
\v 14 بنابراین خود خداوند به شما آیتی خواهد داد، اینک باکره حامله شده، پسری خواهد زایید و نام او را عمّانوئیل خواهد خواند.
\v 15 کره و عسل خواهد خورد تا آنکه ترک کردن بدی و اختیار کردن خوبی را بداند.
\v 16 زیرا قبل از آنکه پسر، ترک نمودن بدی و اختیار کردن خوبی را بداند، زمینی که شما از هر دو پادشاه آن می‌ترسید، متروک خواهد شد.
\v 17 خداوند بر تو و بر قومت و بر خاندان پدرت ایّامی را خواهد آورد که از ایّامی که اِفْرایم از یهودا جدا شد تا حال نیامده باشد یعنی پادشاه آشور را.
\v 18 و در آن روز واقع خواهد شد که خداوند برای مگسهایی که به‌کناره‌های نهرهای مصرند و زنبورهایی که در زمین آشورند صفیر خواهد زد.
\v 19 و تمامی آنها برآمده، در وادیهای ویران و شکافهای صخره و بر همه بوته‌های خاردار و بر همه مرتع‌ها فرود خواهند آمد.
\v 20 و در آن روز خداوند به واسطهٔ استره‌ای که از ماورای نهر اجیر می‌شود یعنی به واسطهٔ پادشاه آشور، موی سر و موی پاها را خواهد تراشید و ریش هم سترده خواهد شد.
\v 21 و در آن روز واقع خواهد شد که شخصی یک گاو جوان و دو گوسفند زنده نگاه خواهد داشت.
\v 22 و از فراوانی شیری که می‌دهند کره خواهد خورد زیرا هرکه درمیان زمین باقی ماند، خوراکش کره و عسل خواهد بود.
\v 23 و در آن روز هر مکانی که هزار مو به جهت هزار پاره نقره داده می‌شد، پر از خار و خس خواهد بود.
\v 24 با تیرها و کمانها مردم به آنجا خواهند آمد زیرا که تمامی زمین پر از خار و خس خواهد شد.
\v 25 و همهٔ کوه‌هایی که با بیل کنده می‌شد، از ترس خار و خس به آنجا نخواهند آمد بلکه گاوان را به آنجا خواهند فرستاد و گوسفندان آن را پایمال خواهند کرد.
