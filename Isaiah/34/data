\c 34
\p
\v 1 ای امّت‌ها نزدیک آیید تا بشنوید! و ای قوم‌ها اصغا نمایید! جهان و پُری آن بشنوند. ربع مسکون و هرچه از آن صادر باشد.
\v 2 زیرا که غضب خداوند بر تمامی امّت‌ها و خشم وی بر همهٔ لشکرهای ایشان است. پس ایشان را به هلاکت سپرده، بقتل تسلیم نموده است.
\v 3 وکشتگان ایشان دور افکنده می‌شوند و عفونت لاشهای ایشان برمی‌آید. و از خون ایشان کوه‌ها گداخته می‌گردد.
\v 4 و تمامی لشکر آسمان از هم خواهند پاشید و آسمان مثل طومار پیچیده خواهد شد. و تمامی لشکر آن پژمرده خواهند گشت، بطوریکه برگ از مو بریزد و مثل میوه نارس از درخت انجیر.
\v 5 زیرا که شمشیر من در آسمان سیراب شده است. و اینک بر ادوم و بر قوم مغضوب من برای داوری نازل می‌شود.
\v 6 شمشیر خداوند پر خون شده و از پیه فربه گردیده است یعنی از خون برّه‌ها و بزها و از پیه گُردِه قوچها. زیرا خداوند را در بصره قربانی است و ذبح عظیمی در زمین اَدوم.
\v 7 و گاوان وحشی با آنها خواهند افتاد و گوساله‌ها با گاوان نر، و زمین ایشان از خون سیراب شده، خاک ایشان از پیه فربه خواهد شد.
\v 8 زیرا خداوند را روز انتقام و سال عقوبت به جهت دعوی صهیون خواهد بود.
\v 9 و نهرهای آن به قیر و غبار آن به گوگرد مبدّل خواهد شد و زمینش قیر سوزنده خواهد گشت.
\v 10 شب و روز خاموش نشده، دودش تا به ابد خواهد برآمد. از نسل اندر نسل خراب خواهد ماند که کسی تا ابد در آن گذر نکند.
\v 11 بلکه مرغ سقّا و خارپشت آن را تصرّف خواهند کرد و بوم و غراب در آن ساکن خواهند شد و ریسمان خرابی و شاقول ویرانی را بر آن خواهد کشید.
\v 12 و از اشراف آن کسی در آنجا نخواهد بود که او را به پادشاهی بخوانند و همهٔ رؤسایش نیست خواهند شد.
\v 13 و در قصرهایش خارها خواهدرویید و در قلعه‌هایش خسک و شتر خار و مسکن گرگ و خانه شترمرغ خواهد شد.
\v 14 و حیوانات وحشی بیابان با شغال خواهند برخورد و غول به رفیق خود ندا خواهد داد و عفریت نیز در آنجا مأوا گزیده، برای خود آرامگاهی خواهد یافت.
\v 15 در آنجا تیرمار آشیانه ساخته، تخم خواهد نهاد و بر آن نشسته، بچه‌های خود را زیر سایه خود جمع خواهد کرد و در آنجا کرکسها با یکدیگر جمع خواهند شد.
\v 16 از کتاب خداوند تفتیش نموده، مطالعه کنید. یکی از اینها گم نخواهد شد و یکی جفت خود را مفقود نخواهد یافت زیرا که دهان او این را امر فرموده و روح او اینها را جمع کرده است.
\v 17 و او برای آنها قرعه انداخته و دست او آن را به جهت آنها با ریسمان تقسیم نموده است. و تا ابد متصرّف آن خواهند شد و از نسل اندر نسل در آن سکونت خواهند داشت.