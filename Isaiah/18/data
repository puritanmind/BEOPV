\c 18
\p
\v 1 وای بر زمینی که در آن صدای بالها است‌که به آن طرف نهرهای حبشه می‌باشد.
\v 2 و ایلچیان به دریا و در کشتیهای بَرْدِی بر روی آبها می‌فرستد و می‌گوید، ای رسولان تیزرو بروید نزد امّت بلند قدّ و برّاق، نزد قومی که از ابتدایش تا کنون مهیب بوده‌اند یعنی امّت زورآور و پایمال کننده که نهرها زمین ایشان را تقسیم می‌کند.
\v 3 ای تمامی ساکنان ربع مسکون و ساکنان جهان، چون عَلَمی بر کوه‌ها بلند گردد بنگرید و چون شیپور نواخته شود بشنوید.
\v 4 زیرا خداوند به من چنین گفته است که من خواهم آرامید و از مکان خود نظر خواهم نمود. مثل گرمای صاف بر نباتات و مثل ابر شبنم دار در حرارت حصاد.
\v 5 زیرا قبل از حصاد وقتی که شکوفه تمام شود و گل به انگور رسیده، مبدّل گردد او شاخه‌ها را با ارّه‌ها خواهد برید و نهالها را بریده دور خواهد افکند.
\v 6 و همه برای مرغان شکاری کوه‌ها و حیوانات زمین واگذاشته خواهد شد. و مرغان شکاری تابستان را بر آنها به‌سر خواهند برد و همهٔ حیوانات زمین زمستان را بر آنها خواهند گذرانید.
\v 7 و در آن زمان هدیه‌ای برای یهوه صبایوت از قوم بلند قدّ و برّاق و از قومی که از ابتدایش تا کنون مهیب است و از امّتی زورآور و پایمال کننده که نهرها زمین ایشان را تقسیم می‌کند، به مکان اسم یهوه صبایوت یعنی به کوه‌صهیون آورده خواهد شد.
