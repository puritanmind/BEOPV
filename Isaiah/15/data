\c 15
\p
\v 1 وحی دربارۀ موآب، زیرا که در شبی عار موآب خراب و هلاک شده است؛ زیرا در شبی قیر موآب خراب و هلاک شده است.
\v 2 به بتکده و دیبون به مکان‌های بلند به جهت گریستن برآمده‌اند. موآب برای نَبُو و میدَبا وِلوِلَه می‌کند. بر سر هریکی از ایشان گَری است و ریشهای همه تراشیده شده است.
\v 3 در کوچه‌های خود کمر خود را به پلاس می‌بندند و بر پشت بامها و در چهارسوهای خود هرکس وَلوِلَه می‌نماید و اشکها می‌ریزد.
\v 4 و حَشْبُون و اَلْعَالَه فریاد برمی‌آورند. صدای ایشان تا یاهَصْ شنیده می‌شود. بنابراین مسلّحان موآب ناله می‌کنند و جان ایشان در ایشان می‌لرزد.
\v 5 دل من به جهت موآب فریاد برمی‌آورد. فراریانش تا به صوغَرْ و عْجِلَتْ شَلِشیا نعره می‌زنند زیرا که ایشان به فراز لُوحیت با گریه برمی‌آیند. زیرا که از راه حُوْرُونایم صدای هلاکت برمی‌آورند.
\v 6 زیرا که آبهای نمِریم خراب شده، چونکه علف خشکیده و گیاه تلف شده و هیچ چیز سبز باقی نمانده است.
\v 7 بنابراین دولتی را که تحصیل نموده‌اند و اندوخته‌های خود را بر درّه بیدها می‌برند.
\v 8 زیرا که فریاد ایشان حدود موآب را احاطه نموده و وِلوِلَه ایشان تا اَجْلایم و وِلوِلَه ایشان تا بئر ایلیم رسیده است.
\v 9 چونکه آبهای دیمون از خون پر شده‌زیرا که بر دیمون (بلایای) زیاد خواهم آورد یعنی شیری را بر فراریان موآب و بر بقیه زمینش (خواهم گماشت).
