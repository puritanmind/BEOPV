\c 52
\p
\v 1 بیدار شو ای صهیون! بیدار شو و قوّت‌خود را بپوش ای شهر مقدّس اورشلیم! لباس زیبایی خویش را در بر کن زیرا که نامختون و ناپاک بار دیگر داخل تو نخواهد شد.
\v 2 ای اورشلیم خود را از گردْ بیفشان و برخاسته، بنشین! و ای دختر صهیون که اسیر شده‌ای بندهای گردن خود را بگشا!
\v 3 زیرا خداوند چنین می‌گوید، مفت فروخته کشتید و بی‌نقره فدیه داده خواهید شد.
\v 4 چونکه خداوند یهوه چنین می‌گوید، که در ایّام سابق قوم من به مصر فرود شدند تا در آنجا ساکن شوند و بعد از آن آشور بر ایشان بی‌سبب ظلم نمودند.
\v 5 امّا الآن خداوند می‌گوید، در اینجا مرا چه کار است که قوم من مجّاناً گرفتار شده‌اند. و خداوند می‌گوید، آنانی که بر ایشان تسلّط دارند فریاد می‌زنند و نام من دائماً هر روز اهانت می‌شود.
\v 6 بنابراین قوم من اسم مرا خواهند شناخت. و در آن روز خواهند فهمید که تکلّم‌کننده من هستم، هان من هستم.
\v 7 چه زیبا است بر کوه‌ها پاهای مبشّر که صلح را ندا می‌کند و به خیرات بشارت می‌دهد و نجات را ندا می‌کند و به صهیون می‌گوید که، خدای تو سلطنت می‌نماید.
\v 8 صدای دیده‌بانان تو است که صدای خود را بلند کرده، با هم ترنّم می‌نمایند، زیرا وقتی که خداوند به صهیون رجعت می‌کند ایشان معاینه خواهند دید.
\v 9 ای خرابه‌های اورشلیم به صدای بلند با هم ترنّم نمایید، زیرا خداوند قوم خود را تسلّی داده، و اورشلیم را فدیه نموده است.
\v 10 خداوند ساعد قدّوس خود را در نظر تمامی امّت‌ها بالا زده است و همهٔ کرانه‌های زمین نجات خدای ما را دیده‌اند.
\v 11 ای شما که ظروف خداوند را برمی‌دارید، به یک سو شوید، به یک سو شوید و از اینجا بیرون روید و چیز ناپاک را لمس منمایید و از میان آن بیرون رفته، خویشتن را پاک سازید.
\v 12 زیرا که به تعجیل بیرون نخواهید رفت و گریزان روانه نخواهید شد، چونکه یهوه پیش روی شما خواهد رفت و خدای اسرائیل ساقه شما خواهد بود .
\v 13 اینک بنده من با عقل رفتار خواهد کرد و عالی و رفیع و بسیار بلند خواهد شد.
\v 14 چنانکه بسیاری از تو در عجب بودند (از آن جهت که منظر او از مردمان و صورت او از بنی‌آدم بیشتر تباه گردیده بود).
\v 15 همچنان بر امّت‌های بسیار خواهد پاشید و به سبب او پادشاهان دهان خود راخواهند بست زیرا چیزهایی را که برای ایشان بیان نشده بود خواهند دید و آنچه را که نشنیده بودند خواهند فهمید.