\c 56
\p
\v 1 و خداوند چنین می‌گوید، انصاف را نگاه داشته، عدالت را جاری نمایید، زیرا که آمدن نجات من و منکشف شدن عدالت من نزدیک است.
\v 2 خوشابه‌حال انسانی که این رابجا آورد و بنی‌آدمی که به این متمسّک گردد، که سَبَّت را نگاه داشته، آن را بی‌حرمت نکند و دست خویش را از هر عمل بد باز دارد.
\v 3 پس غریبی که با خداوند مقترن شده باشد، تکلّم نکند و نگوید که، خداوند مرا از قوم خود جدا نموده است، و خواجه هم نگوید که، اینک من درخت خشک هستم.
\v 4 زیرا خداوند دربارهٔ خواجه‌هایی که سَبَّت‌های مرا نگاه دارند و آنچه را که من خوش دارم اختیار نمایند و به عهد من متمسّک گردند، چنین می‌گوید
\v 5 که به ایشان در خانه خود و در اندرون دیوارهای خویش یادگاری و اسمی بهتر از پسران و دختران خواهم داد. اسمی جاودانی که منقطع نخواهد شد به ایشان خواهم بخشید.
\v 6 و غریبانی که با خداوند مقترن شده، او را خدمت نمایند و نام خداوند را دوست داشته، بنده او بشوند. یعنی همهٔ کسانی که سَبَّت را نگاه داشته، آن را بی‌حرمت نسازند و به عهد من متمسّک شوند.
\v 7 ایشان را به کوه قدس خود خواهم آورد و ایشان را در خانه عبادت خود شادمان خواهم ساخت و قربانی‌های سوختنی و ذبایح ایشان بر مذبح من قبول خواهد شد، زیرا خانه من به خانه عبادت برای تمامی قوم‌ها مسمّی خواهد شد.
\v 8 و خداوند یهوه که جمع‌کننده رانده‌شدگان اسرائیل است می‌گوید که بعد از این دیگران را با ایشان جمع خواهم کرد علاوه برآنانی که از ایشان جمع شده‌اند.
\v 9 ای تمام حیوانات صحرا و ای همهٔ حیوانات جنگل بیایید و بخورید!
\v 10 دیده‌بانان او کورند، همهٔ ایشان معرفت ندارند و همگی ایشان سگان گنگ‌اند که نمی‌توانند بانگ کنند.خواب می‌بینند و دراز شده، خفتن را دوست می‌دارند.
\v 11 و این سگان حریصند که نمی‌توانند سیر بشوند و ایشان شبانند که نمی‌توانند بفهمند.همهٔ ایشان به راه خود میل کرده، هر یکی بطرف خود جویای سود خویش می‌باشد.
\v 12 (و می‌گویند) بیایید شراب بیاوریم و از مسکرات مست شویم و فردا مثل امروز روز عظیم بلکه بسیار زیاده خواهد بود.