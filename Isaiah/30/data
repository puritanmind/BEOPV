\c 30
\p
\v 1 خداوند می‌گوید که وای بر پسران فتنه‌انگیز که مشورت می‌کنند امّا نه از من، و عهد می‌بندند امّا نه از روح من، تا گناه را بر گناه مزید نمایند.
\v 2 که برای فرود آمدن به مصر عازم هستند، امّا از دهان من سؤال نمی‌نمایند و به قوّت فرعون پناه می‌گیرند و به سایه مصر اعتماد دارند.
\v 3 لهذا قوّت فرعون خجالت و اعتماد به سایه مصر رسوایی شما خواهد بود.
\v 4 زیرا که سروران او در صَوعَن هستند و ایلچیان وی به حانیس رسیده‌اند.
\v 5 همگی ایشان از قومی که برای ایشان فایده ندارند، خجل خواهند شد که نه معاونت و نه منفعتی بلکه خجالت و رسوایی نیز برای ایشان خواهند بود.
\v 6 وحی دربارۀ حیوانات جنوبی، از میان زمین تنگی و پریشانی که از آنجا شیر ماده و اسد وافعی و مار آتشین پرنده می‌آید، توانگری خویش را بر پشت الاغان و گنجهای خود را بر کوهان شتران نزد قومی که منفعت ندارند می‌برند.
\v 7 چونکه ‌اعانت مصریان بیهوده و بی‌فایده است از این جهت ایشان را رَهَبُالجلوس نامیدم.
\v 8 الآن بیا و این را در نزد ایشان بر لوحی بنویس و بر طوماری مرقوم ساز تا برای ایّام آینده تا ابدالآباد بماند.
\v 9 زیرا که این قوم فتنه‌انگیز و پسران دروغگو می‌باشند. پسرانی که نمی‌خواهند شریعت خداوند را استماع نمایند.
\v 10 که به رائیان می‌گویند، رؤیت مکنید و به انبیا که برای ما به راستی نبوّت ننمایید بلکه سخنان شیرین به ما گویید و به مکاید نبوّت کنید.
\v 11 از راه منحرف شوید و از طریق تجاوز نمایید و قدّوس اسرائیل را از نظر ما دور سازید.
\v 12 بنابراین قدّوس اسرائیل چنین می‌گوید، چونکه شما این کلام را ترک کردید و بر ظلم و فساد اعتماد کرده، بر آن تکیه نمودید،
\v 13 از این جهت این گناه برای شما مثل شکاف نزدیک به افتادن که در دیوار بلند پیش آمده باشد و خرابی آن در لحظه‌ای بغتةًپدید آید خواهد بود.
\v 14 و شکستگی آن مثل شکستگی کوزه کوزه‌گر خواهد بود که بی‌محابا خُرد می‌شود، بطوری که از پاره‌هایش پاره‌ای به جهت گرفتن آتش از آتشدان یا برداشتن آب از حوض یافت نخواهد شد.
\v 15 زیرا خداوند یهوه قدّوس اسرائیل چنین می‌گوید، به انابت و آرامی نجات می‌یافتید و قوّت شما از راحت و اعتماد می‌بود؛ امّا نخواستید.
\v 16 و گفتید، نی بلکه بر اسبان فرار می‌کنیم، لهذا فرار خواهید کرد و بر اسبان تیز رو سوار می‌شویم؛ لهذا تعاقب کنندگان شما تیز رو خواهند شد.
\v 17 هزار نفر از نهیب یک نفر فرار خواهند کرد و شما از نهیب پنج نفر خواهید گریخت تا مثل بیرق بر قلّه کوه و عَلَم بر تپّه‌ای باقی مانید.
\v 18 و از این سبب خداوند انتظار می‌کشد تابر شما رأفت نماید و از این سبب برمی‌خیزد تا بر شما ترحّم فرماید چونکه یهوه خدای عدالت است. خوشابه‌حال همگانی که منتظر وی باشند.
\v 19 زیرا که قوم در صهیون در اورشلیم ساکن خواهند بود و هرگز گریه نخواهی کرد و به صدای فریادت بر تو ترحّم خواهد کرد، و چون بشنود تو را اجابت خواهد نمود.
\v 20 و هرچند خداوند شما را نان مشقت و آب مصیبت بدهد، امّا معلّمانت بار دیگر مخفی نخواهند شد بلکه چشمانت معلّمان تو را خواهد دید.
\v 21 و گوشهایت سخنی را از عقب تو خواهد شنید که می‌گوید، راه این است، در آن رفتار بنما هنگامی که به طرف راست یا چپ می‌گردی.
\v 22 و پوشش بتهای ریخته نقره خویش را و سِتْر اصنام تراشیده طلای خود را آلوده خواهید ساخت و آنها را مثل چیز آلوده دور انداخته، به آن خواهی گفت، دور شو.
\v 23 و باران تخمت را که زمین خویش را به آن زرع می‌کنی و نان محصول زمینت را خواهد داد و آن پر مغز و فراوان خواهد شد و در آن زمان مواشی تو در مرتع وسیع خواهند چرید.
\v 24 و گاوان و الاغانت که زمین را شیار می‌نمایند، آذوقه نمک‌دار را که با غربال و اوچوم پاک شده است خواهند خورد.
\v 25 و در روز کشتار عظیم که برجها در آن خواهد افتاد، نهرها و جویهای آب بر هر کوه بلند و به هر تلّ مرتفع جاری خواهد شد.
\v 26 و در روزی که خداوند شکستگی قوم خود را ببندد و ضرب جراحت ایشان را شفا دهد، روشنایی ماه مثل روشنایی آفتاب و روشنایی آفتاب هفت چندان مثل روشنایی هفت روز خواهد بود.
\v 27 اینک نام خداوند از جای دور می‌آید، در غضب خود سوزنده و در ستون غلیظ و لبهایش‌پر از خشم و زبانش مثل آتش سوزان است.
\v 28 و نفخه او مثل نهر سرشار تا به گردن می‌رسد تا آنکه امّت‌ها را به غربال مصیبت ببیزد و دهنه ضلالت را بر چانه قوم‌ها بگذارد.
\v 29 و شما را سرودی خواهد بود مثل شب تقدیس نمودن عید و شادمانی دل مثل آنانی که روانه می‌شوند تا به صدای نی به کوه خداوند نزد صخره اسرائیل بیایند.
\v 30 و خداوند جلال صدای خود را خواهد شنوانید و فرود آوردن بازوی خود را با شدّت غضب و شعله آتش سوزنده و طوفان و سیل و سنگهای تگرگ ظاهر خواهد ساخت.
\v 31 زیرا که آشور به صدای خداوند شکسته خواهد شد و او را با عصا خواهد زد.
\v 32 و هر ضرب عصای قضا که خداوند به وی خواهد آورد با دفّ و چنگ خواهد بود و با جنگهای پر شورش با آن مبارزه خواهد نمود.
\v 33 زیرا که تُوفَتْ از قبل مهیّا شده و برای پادشاه آماده گردیده است. آن را عمیق و وسیع ساخته است که توده‌اش آتش و هیزم بسیار است و نفخه خداوند مثل نهر کبریت آن را مشتعل خواهد ساخت.