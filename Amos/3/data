\c 3
\p
\v 1 این کلام را بشنوید که خداوند آن را به ضد شما ای بنی‌اسرائیل و به ضد تمامی خاندانی که از زمین مصر بیرون آوردم، تنطّق نموده و گفته است،
\v 2 من شما را فقط از تمامی قبایل زمین شناختم پس عقوبت تمام گناهان شما را بر شما خواهم رسانید.
\v 3 آیا دو نفر با هم راه می‌روند جز آنکه متّفق شده باشند؟
\v 4 آیا شیر در جنگل غرّش می‌کند حینی که شکار نداشته باشد؟ آیا شیر ژیان صدای خود را از بیشه‌اش می‌دهد حینی که چیزی نگرفته باشد؟
\v 5 آیا مرغ به دام زمین می‌افتد، جایی که تله برای او نباشد؟ آیا دام از زمین برداشته می‌شود، حینی که چیزی نگرفته باشد؟
\v 6 آیا شیپور در شهر نواخته می‌شود و مردم نترسند؟ آیا بلا بر شهر وارد بیاید و خداوند آن را نفرموده باشد؟
\v 7 زیرا خداوند یهُوَه کاری نمی‌کند جز اینکه سرّ خویش را به بندگان خود، انبیا آشکار می‌سازد.
\v 8 شیر غرّش کرده است؛ کیست که نترسد؟ خداوند یهُوَه تکلّم نموده است؛ کیست که نبوّت ننماید؟
\v 9 بر قصرهای اَشْدُوْدْ و بر قصرهای زمین مصر ندا کنید و بگویید بر کوه‌های سامره جمع شویدو ملاحظه نمایید که چه هنگامه‌های عظیم در وسط آن و چه ظلمها در میانش واقع شده است.
\v 10 زیرا خداوند می‌گوید، آنانی که ظلم و غارت را در قصرهای خود ذخیره می‌کنند، راست‌کرداری را نمی‌دانند.
\v 11 بنابراین خداوند یهُوَه چنین می‌گوید، دشمن به هر طرف زمین خواهد بود و قوّت تو را از تو به زیر خواهد آورد و قصرهایت تاراج خواهد شد.
\v 12 خداوند چنین می‌گوید، چنانکه شبان دو ساق یا نرمه گوش را از دهان شیر رها می‌کند، همچنان بنی‌اسرائیل که در سامره در گوشۀ بستری و در دمشق در فراشی ساکنند رهایی خواهند یافت.
\v 13 خداوند یهُوَه خدای لشکرها می‌گوید، بشنوید و به خاندان یعقوب شهادت دهید.
\v 14 زیرا در روزی که عقوبت تقصیرهای اسرائیل را به وی رسانم، بر مذبح‌های بیت ئیل نیز عقوبت خواهم رسانید و شاخهای مذبح قطع شده، به زمین خواهد افتاد.
\v 15 و خداوند می‌گوید که خانه زمستانی را با خانه تابستانی خراب خواهم کرد و خانه‌های عاج تلف خواهد شد و خانه‌های عظیم منهدم خواهد گردید.