\c 1
\p
\v 1 پولُس، زندانی مسیحْ عیسی و تیمؤتاؤس برادر، به فِلیمون عزیز و همکار ما،
\v 2 و به اَپْفِیّهٔ محبوب و اَرْخِپُّس همرزم ما و به کلیسایی که در خانه‌ات می‌باشد،
\v 3 فیض و آرامش از جانب پدر ما خدا و عیسی مسیح خداوند با شما باد.
\v 4 خدای خود را شکر می‌کنم و پیوسته تو را در دعاهای خود یاد می‌آورم،
\v 5 چونکه ذکر محبّت و ایمان تو را شنیده‌ام که به عیسی خداوند و به همهٔ مقدّسین داری،
\v 6 تا مشارکت ایمانت مؤثّر شود در معرفتِ کاملِ هر نیکویی که در شما است برای مسیحْ عیسی.
\v 7 زیرا که ما در محبّتِ تو شادیِ زیاد و تسلّی داریم، از آنرو که دلهای مقدّسین از تو ای برادر تازه می‌شود.
\v 8 بدین جهت، هرچند در مسیح کمال جسارت را دارم که به آنچه مناسب است تو را حکم دهم،
\v 9 امّا برای محبّت، سزاوارتر آن است که التماس نمایم، هرچند مردی چون پولُسِ پیر و الآن زندانی مسیحْ عیسی نیز می‌باشم.
\v 10 پس تو را التماس می‌کنم دربارهٔٔ فرزند خود اُنیسیمُس، که در زنجیرهای خود او را پدر شده‌ام،
\v 11 که سابقاً او برای تو بی‌فایده بود، امّا اکنون هم تو را و هم مرا مفید است؛
\v 12 که او را نزد تو پس می‌فرستم. پس تو او را بپذیر، که جان من است.
\v 13 و من می‌خواستم که او را نزد خود نگاه دارم، تا به عوض تو مرا در زنجیرهای انجیل خدمت کند،
\v 14 امّا نخواستم کاری بدون نظر تو کرده باشم، تا احسان تو از روی اجبار نباشد، بلکه از روی اختیار.
\v 15 زیرا که شاید بدین علت ساعتی از تو جدا شد، تا او را تا به ابد دریابی.
\v 16 امّا بعد از این نه چون غلام، بلکه برتر از غلام، یعنی برادر عزیز خصوصاً به من، امّا چند مرتبه زیادتر به تو، هم در جسم و هم در خداوند.
\v 17 پس هرگاه مرا رفیق می‌دانی، او را چون من قبول فرما.
\v 18 امّا اگر ضرری به تو رسانیده باشد یا طلبی از او داشته باشی، آن را به حساب من بگذار.
\v 19 من که پولُس هستم، به دست خود می‌نویسم، خود ادا خواهم کرد، هرچند به تو نمی‌گویم که به جان خود نیز مدیون من هستی.
\v 20 بلی، ای برادر، تا من از تو در خداوند برخوردار شوم. پس جان مرا در مسیح تازگی بده.
\v 21 چون بر اطاعت تو اعتماد دارم به تو می‌نویسم، از آن‌جهت که می‌دانم بیشتر از آنچه می‌گویم هم خواهی کرد.
\v 22 در ضمن مکانی نیز برای من حاضر کن، زیرا که امیدوارم از دعاهای شما به شما بخشیده شوم.
\v 23 اِپَفْراس که در مسیحْ عیسی همزندان من است، و مرقُس
\v 24 و اَرِسْتَرخُس و دیماس و لوقا همکاران من تو را سلام می‌رسانند.
\v 25 فیض خداوند ما عیسی مسیح با روح شما باد. آمین.