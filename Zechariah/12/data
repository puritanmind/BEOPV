\c 12
\p
\v 1 وَحْی کلام خداوند دربارهٔ اسرائیل.قول خداوند است که آسمانها را گسترانید و بنیاد زمین را نهاد و روح انسان را در اندرون او ساخت.
\v 2 اینک من اورشلیم را برای همهٔ قوم‌های مجاورش کاسه سرگیجش خواهم ساخت و این بر یهودا نیز حینی که اورشلیم را محاصره می‌کنند خواهد شد.
\v 3 و در آن روز، اورشلیم را برای همهٔ قوم‌ها سنگی گران‌بار خواهم ساخت و همهٔ کسانی که آن را بر خود بار کنند، سخت مجروح خواهند شد و همهٔ امّت‌های جهان به ضدّ او جمع خواهند گردید.
\v 4 خداوند می‌گوید در آن روز من همه اسبان را به حیرت و سواران آنها را به جنون مبتلا خواهم ساخت. و چشمان خود را بر خاندان یهودا باز نموده، همه اسبان قوم‌ها را به کوری مبتلا خواهم کرد.
\v 5 و سروران یهودا در دل خود خواهند گفت که ساکنان اورشلیم در خدای خود یهوه صبایوت قوّت من می‌باشند.
\v 6 در آن روز سروران یهودا را مثل آتشدانی در میان هیزم ومانند شعله آتش در میان بافه‌ها خواهم گردانید و همه قوم‌های مجاور خویش را از طرف راست و چپ خواهند سوزانید و اورشلیم بار دیگر در مکان خود یعنی در اورشلیم مسکون خواهد شد.
\v 7 و خداوند خیمه‌های یهودا را اوّل خواهد رهانید تا حشمت خاندان داوود و حشمت ساکنان اورشلیم بر یهودا فخر ننماید.
\v 8 در آن روز خداوند ساکنان اورشلیم را حمایت خواهد نمود و ضعیف‌ترین ایشان در آن روز مثل داوود خواهد بود و خاندان داوود مانند خدا مثل فرشتهٔ خداوند در حضور ایشان خواهند بود.
\v 9 و در آن روز قصد هلاک نمودن همهٔ امّت‌هایی که به ضدّ اورشلیم می‌آیند، خواهم نمود.
\v 10 و بر خاندان داوود و بر ساکنان اورشلیم روح فیض و تضرّعات را خواهم ریخت و بر من که نیزه زده‌اند خواهند نگریست وبرای من مثل نوحه‌گری برای پسر یگانه خود، نوحه‌گری خواهند نمود و مانند کسی که برای نخست‌زاده خویش ماتم گیرد، برای من ماتم تلخ خواهند گرفت.
\v 11 در آن روز، ماتم عظیمی مانند ماتم هَدَدْرِمُّون در همواری مَجِدُّون در اورشلیم خواهد بود.
\v 12 و اهل زمین ماتم خواهند گرفت هر قبیله علیحده، قبیله خاندان داوود علیحده، و زنان ایشان علیحده، قبیله خاندان ناتان علیحده، و زنان ایشان علیحده.
\v 13 قبیله خاندان لاوی علیحده، و زنان ایشان علیحده، قبیله شِمْعی علیحده، و زنان ایشان علیحده،
\v 14 و همهٔ قبایلی که باقی مانده باشند هر قبیله علیحده، وزنان ایشان علیحده.