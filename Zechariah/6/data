\c 6
\p
\v 1 و بار دیگر چشمان خود را برافراشته،نگریستم و اینک چهار ارابه از میان دو کوه بیرون می‌رفت و کوه‌ها کوه‌های مسین بود.
\v 2 در ارابۀ اوّل اسبان سرخ و در ارابه دوّم اسبان سیاه،
\v 3 و در ارابۀ سوّم اسبان سفید و در ارابۀ چهارم اسبان ابلقِ قوّی بود.
\v 4 و فرشته را که با من تکلّم می‌نمود خطاب کرده، گفتم، ای آقایم اینها چیستند؟
\v 5 فرشته در جواب من گفت، اینهاچهار روح افلاک می‌باشند که از ایستادن به حضور مالک تمامی جهان بیرون می‌روند.
\v 6 امّا آنکه اسبان سیاه را دارد، اینها بسوی زمین شمال بیرون می‌روند و اسبان سفید در عقب آنهابیرون می‌روند و ابلقها به زمین جنوب بیرون می‌روند.
\v 7 و آن اسبان قوّی بیرون رفته، آرزو دارند که بروند و در جهان گردش نمایند؛ و او گفت، بروید و در جهان گردش نمایید. پس در جهان گردش کردند.
\v 8 و او به من ندا در داد و مرا خطاب کرده، گفت، ببین آنهایی که به زمین شمال بیرون رفته‌اند، خشم مرا در زمین شمال فرو نشانیدند.
\v 9 و کلام خداوند به من نازل شده، گفت،
\v 10 از اسیران یعنی از حَلْدای و طُوبیا و یدَعْیا که از بابِل آمده‌اند بگیر و در همان روز بیا و به خانه یوشیا پسر صَفَیا داخل شو.
\v 11 پس نقره و طلا بگیر و تاجی ساخته، آن را بر سر یهُوشَع پسر یهوصادق کاهن اعظم بگذار.
\v 12 و او را خطاب کرده، بگو، یهوه صبایوت چنین می‌فرماید و می‌گوید، اینک مردی که به شاخه مسمّی است و از مکان خود خواهد رویید و معبد خداوند را بنا خواهد نمود.
\v 13 پس او معبد خداوند را بنا خواهد نمود و جلال را متحمّل خواهد شد و بر کرسی او جلوس نموده، حکمرانی خواهد کرد وبر کرسی او کاهن خواهد بود و مشورت سلامتی در میان هر دو ایشان خواهد بود.
\v 14 و آن تاج برای حالَمْ و طوُبیا و یدَعْیا و حین پسر صَفَنْیا به جهت یادگاری در معبد خداوند خواهد بود.
\v 15 و آنانی که دورند خواهند آمد و در معبد خداوند بنا خواهند نمود و خواهید دانست که یهوه صبایوت مرا نزد شما فرستاده است. و اگر قول یهوه خدای خویش را بکلّی اطاعت نمایید این واقع خواهد شد.
