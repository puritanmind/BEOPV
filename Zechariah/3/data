\c 3
\p
\v 1 و یهُوشَعْ کاهن اعظم را به من نشان داد که به حضور فرشتهٔ خداوند ایستاده بود وشیطان به دست راست وی ایستاده، تا با او مخاصمه نماید.
\v 2 و خداوند به شیطان گفت، ای شیطان خداوند تو را نهیب نماید! خداوند که اورشلیم را برگزیده است تو را نهیب نماید. آیا این نیم‌سوزی نیست که از میان آتش ربوده شده است؟
\v 3 و یهُوشعْ به لباس پلید ملبّس بود و به حضور فرشته ایستاده بود.
\v 4 و آنانی را که به حضور وی ایستاده بودند خطاب کرده، گفت، لباس پلید را از برش بیرون کنید. و او را گفت، ببین عصیانت را از تو بیرون کردم و لباس فاخر به تو پوشانیدم.
\v 5 و من گفتم که عمامه پاک بر سرش بگذارند. پس عمامه پاک بر سرش گذاردند و او را به لباس پوشانیدند و فرشتهٔ خداوند ایستاده بود.
\v 6 و فرشتهٔ خداوند یهُوشَعْ را اعلام نموده، گفت،
\v 7 یهوه صبایوت چنین می‌فرماید، اگر به طریق‌های من رفتار نمایی و ودیعت مرا نگاه داری تو نیز خانه مرا داوری خواهی نمود و صحن‌های مرا محافظت خواهی کرد و تو را در میان آنانی که نزد من می‌ایستند بار خواهم داد.
\v 8 پس ای یهُوشَعْ کاهن اعظم بشنو تو و رفقایت که به حضور تو می‌نشینند، زیرا که ایشان مردان علامت هستند. (بشنوید) زیرا که اینک من بنده خود شاخه را خواهم آورد.
\v 9 و همانا آن سنگی که به حضور یهُوشَع می‌گذارم، بر یک سنگ هفت چشم می‌باشد. اینک یهوه صبایوت می‌گوید که من نقش آن را رقم خواهم کرد و عصیان این زمین را در یک روز رفع خواهم نمود.
\v 10 و یهوه صبایوت می‌گوید که هر کدام از شما همسایۀخود را زیر مَوْ و زیر انجیر خویش دعوت خواهید نمود.