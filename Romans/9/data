\c 9
\p
\v 1 در مسیح راست می‌گویم، نه دروغ، و وجدان من در روح‌القدس مرا شاهد است،
\v 2 که مرا غمی عظیم و در دلم اندوهی دائمی است.
\v 3 زیرا آرزو می‌داشتم که خود از مسیح محروم شوم در راه برادرانم که به‌حسب جسم خویشان منند،
\v 4 آنها که اسرائیلی‌اند و پسرخواندگی و جلال و عهدها و امانت شریعت و عبادت و وعده‌ها از آن ایشان است؛
\v 5 که پدران از آن ایشانند، و از ایشان مسیح به‌حسب جسم آمد، که مافوق از همه است، خدای متبارک تا ابدالآباد، آمین.
\v 6 امّا چنین نیست که کلام خدا موفق نشده است؛ زیرا همه که از اسرائیل‌اند، اسرائیلی نیستند،
\v 7 و نه نسل ابراهیم همگی فرزندان هستند؛ بلکه، نسل تو در اسحاق خوانده خواهند شد.
\v 8 یعنی فرزندان جسم، فرزندان خدا نیستند، بلکه فرزندان وعده از نسل محسوب می‌شوند.
\v 9 زیرا کلام وعده این است که، موافق چنین وقت خواهم آمد و سارا را پسری خواهد بود.
\v 10 و نه تنها این، بلکه ربکا نیز چون از یک شخص یعنی از پدر ما اسحاق حامله شد،
\v 11 زیرا هنگامی که هنوز تولد نیافته بودند و عملی نیک یا بد نکرده، تا ارادهٔ خدا برحسب گزینش ثابت شود، نه از اعمال، بلکه از دعوت‌کننده.‌
\v 12 بدو گفته شد که، بزرگتر کوچکتر را بندگی خواهد نمود.
\v 13 چنانکه مکتوب است، یعقوب را دوست داشتم امّا عیسو را دشمن.
\v 14 پس چه گوییم؟ آیا نزد خدا بی‌انصافی است؟ به هیچ روی!
\v 15 زیرا به موسی می‌گوید، رحم خواهم فرمود بر هر که رحم کنم و شفقت خواهم نمود بر هر که شفقت نمایم.
\v 16 بنابراین، نه از اراده کننده و نه از دونده است، بلکه از خدای رحم کننده.
\v 17 زیرا کتاب به فرعون می‌گوید، برای همین تو را برانگیختم تا قوّت خود را در تو ظاهر سازم و تا نام من در تمام جهان اعلام شود.
\v 18 بنابراین به هر که می‌خواهد رحم می‌کند و هر که را می‌خواهد سنگدل می‌سازد.
\v 19 پس مرا می‌گویی، دیگر چرا ایراد می‌یابد؟ زیرا کیست که با ارادهٔ او مقاومت نموده باشد؟
\v 20 امّا تو کیستی ای انسان که برعلیه خدا جواب می‌دهی؟ آیا مصنوع به صانع می‌گوید که، چرا مرا چنین ساختی؟
\v 21 یا کوزه‌گر اختیار بر گل ندارد که از یک خمیره ظرفی عزیز و ظرفی ذلیل بسازد؟
\v 22 و اگر خدا چون اراده نمود که غضب خود را ظاهر سازد و قدرت خویش را بشناساند، ظروف غضب را که برای هلاکت آماده شده بود، با بردباری بسیار تحمل کند،
\v 23 و تا دولت جلال خود را بشناساند بر ظروف رحمتی که آنها را از قبل برای جلال آماده نمود،
\v 24 و آنها را نیز دعوت فرمود، یعنی ما، نه از یهودیان فقط، بلکه از امّت‌ها نیز.
\v 25 چنانکه در هوشع هم می‌گوید، آنانی را که قوم من نبودند، قوم خود خواهم خواند و او را که محبوب نداشتم محبوب خود.
\v 26 و جایی که به ایشان گفته شد که، شما قوم من نیستید، در آنجا پسران خدای زنده خوانده خواهند شد.
\v 27 و اِشَعْیا نیز در حقّ اسرائیل ندا می‌کند که، هرچند تعداد بنی‌اسرائیل مانند شنهای دریا باشد، امّا باقی‌مانده‌ای نجات خواهند یافت؛
\v 28 زیرا خداوند کلام خود را تمام و عادلانه منقطع ساخته، زیرا کار کوتاهی را بر زمین به عمل خواهد آورد.
\v 29 و چنانکه اِشَعْیا از پیش گفت که، اگر خداوندِ لشکرها برای ما نسلی نمی‌گذاشت، هرآینه مثل سدوم می‌شدیم و مانند غَمورَه می‌گشتیم.
\v 30 پس چه گوییم؟ امّت‌هایی که در پی پارسایی نرفتند، پارسایی را حاصل نمودند، یعنی پارسایی که از ایمان است.
\v 31 امّا اسرائیل که در پی شریعت پارسایی می‌رفتند، به شریعت پارسایی نرسیدند.
\v 32 از چه سبب؟ از این جهت که نه از راه ایمان بلکه از راه اعمال شریعت آن را طلبیدند، زیرا که به سنگ لغزش، لغزش خوردند.
\v 33 چنانکه مکتوب است که، اینک در صهیون سنگ لغزش دهنده و صخرهٔ سقوط دهنده می‌نهم و هر که بر او ایمان آورد، سرافکنده نخواهد گردید.
