\c 12
\p
\v 1 پس ای برادران، شما را به رحمتهای خدا استدعا می‌کنم که بدنهای خود را قربانی زنده، مقدّس، پسندیدهٔ خدا تقدیم کنید، که عبادت معقول شما است.
\v 2 و همشکل این جهان مشوید، بلکه با نو شدن ذهن خود دگرگون شوید، تا شما دریابید که ارادهٔ نیکو و پسندیده و کامل خدا چیست.
\v 3 زیرا به آن فیضی که به من عطا شده است، هر یکی از شما را می‌گویم که، خود را بیش از آنچه که شایستهٔ پنداشتن است، مپندارید؛ بلکه به اعتدال فکر نمایید، به اندازه آن بهره ایمان که خدا به هر کس قسمت فرموده است.
\v 4 زیرا همچنان که در یک بدن اعضای بسیار داریم و همهٔ اعضا را یک کار نیست،
\v 5 همچنین ما که بسیاریم، یک بدن هستیم در مسیح، و هر یک اعضای یکدیگریم.
\v 6 پس چون عطایای مختلف داریم به‌حسب فیضی که به ما داده شد، خواه نبوّت برحسب موافقت ایمان،
\v 7 یا خدمت در خدمتگزاری، یا معلّم در تعلیم،
\v 8 یا واعظ در موعظه، یا بخشنده با سخاوت، یا رهبری با جدیّت، یا رحم‌کننده با شادمانی.
\v 9 محبّت بی‌ریا باشد. از بدی نفرت کنید و به نیکویی بپیوندید.
\v 10 با محبّت برادرانه یکدیگر را دوست بدارید و هر یک دیگری را بیشتر از خود احترام بنماید.
\v 11 در کوشش کاهلی نورزید و در روح پراشتیاق بوده، خداوند را خدمت نمایید.
\v 12 در امید شادمان و در مصیبت شکیبا و در دعا پیوسته استوار باشید.
\v 13 به احتیاجات مقدّسین برسانید و در مهمانداری ساعی باشید.
\v 14 برکت بطلبید بر آنانی که بر شما جفا کنند؛ برکت بطلبید و لعن مکنید.
\v 15 شادی کنید با شادی‌کنندگان و گریه نمایید با آنانی که گریانند.
\v 16 برای یکدیگر به برابری فکر کنید، و در چیزهای بلند فکر مکنید، بلکه با مردم مقامات پایین مدارا نمایید، و خود را دانا مشمارید.
\v 17 هیچ‌کس را به عوض بدی بدی مرسانید. نزد همهٔ مردم صادقانه تأمین کنید.
\v 18 اگر ممکن است، تا آنجا که به شما مربوط است، با همهٔ مردم در صلح زندگی کنید.
\v 19 ای محبوبان انتقام خود را مگیرید بلکه خشم را مهلت دهید، زیرا مکتوب است، خداوند می‌گوید که، انتقام از آن من است من جزا خواهم داد.
\v 20 پس اگر دشمن تو گرسنه باشد، او را سیر کن و اگر تشنه است، سیرابش نما، زیرا اگر چنین کنی اخگرهای آتش بر سرش خواهی انباشت.
\v 21 مغلوب بدی مشو، بلکه بدی را به نیکویی مغلوب ساز.