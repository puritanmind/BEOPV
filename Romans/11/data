\c 11
\p
\v 1 پس می‌گویم، آیا خدا قوم خود را رّد کرد؟ به هیچ روی! زیرا که من نیز اسرائیلی از اولاد ابراهیم از قبیلهٔ بنیامین هستم.
\v 2 خدا قوم خود را که از قبل شناخته بود، رّد نفرموده است. آیا نمی‌دانید که کتاب در اِلیاس چه می‌گوید، چگونه بر اسرائیل از خدا استغاثه می‌کند،
\v 3 که، خداوندا، انبیای تو را کشته و مذبحهای تو را کنده‌اند، و من به تنهایی مانده‌ام و در قصد جان من نیز می‌باشند؟
\v 4 امّا پاسخ خدا بدو چه می‌گوید؟ اینکه، هفت هزار مرد برای خود نگاه داشتم که به بعل زانو نزده‌اند.
\v 5 پس همچنین، در زمان حاضر نیز باقی‌ماندگانی بر اساس گزینش فیض مانده است.
\v 6 و اگر از راه فیض است دیگر از اعمال نیست وگرنه فیض دیگر فیض نیست. امّا اگر از اعمال است دیگر از فیض نیست والاّ عمل دیگر عمل نیست.
\v 7 پس مقصود چیست؟ اینکه اسرائیل آنچه را که می‌طلبد نیافته است، امّا برگزیدگان یافتند و مابقی سختدل گردیدند؛
\v 8 چنانکه مکتوب است که، خدا بدیشان روح خواب‌آلود داد، چشمانی که نبیند و گوشهایی که نشنود تا امروز.
\v 9 و داوود می‌گوید که، سفرهٔ ایشان برای ایشان تله و دام و سنگ لغزش‌دهنده و عقوبت باد؛
\v 10 چشمان ایشان تار شود تا نبینند و پشت ایشان را همواره خم گردان.
\v 11 پس می‌گویم، آیا لغزش خوردند تا بیفتند؟ به هیچ روی! بلکه از لغزش ایشان نجات به امّت‌ها رسید تا در ایشان غیرت پدید آورد.
\v 12 پس چون لغزش ایشان دولتمندی جهان گردید و کاستن ایشان دولتمندی امّت‌ها، چقدر بیشتر کمال ایشان.
\v 13 زیرا به شما ای امّت‌ها سخن می‌گویم. پس از این روی که رسول امّت‌ها می‌باشم خدمت خود را تمجید می‌نمایم،
\v 14 تا شاید همجسمان خود را به غیرت آورم و بعضی از ایشان را برهانم.
\v 15 زیرا اگر رّد شدن ایشان آشتی عالم شد، باز یافتن ایشان چه خواهد شد؟ جز حیات از مردگان!
\v 16 و چون نوبر مقدّس است، همچنان خمیره و هرگاه ریشه مقدّس است، همچنان شاخه‌ها.
\v 17 و چون بعضی از شاخه‌ها بریده شدند و تو که زیتون وحشی بودی در آنها پیوند گشتی و در ریشه و چربی زیتون شریک شدی،
\v 18 بر شاخه‌ها فخر مکن و اگر فخر کنی تو حامل ریشه نیستی بلکه ریشه حامل تو است.
\v 19 پس می‌گویی که شاخه‌ها بریده شدند تا من پیوند شوم؟
\v 20 بسیار خوب! بجهت بی‌ایمانی بریده شدند و تو محض ایمان پایدار هستی. مغرور مباش بلکه بترس!
\v 21 زیرا اگر خدا بر شاخه‌های طبیعی شفقت نفرمود، بر تو نیز شفقت نخواهد کرد.
\v 22 پس مهربانی و سختگیری خدا را ملاحظه نما؛ امّا سختی بر آنانی که افتادند، امّا مهربانی بر تو اگر در مهربانی ثابت باشی والاّ تو نیز بریده خواهی شد.
\v 23 و اگر ایشان نیز در بی‌ایمانی نمانند باز پیوند خواهند شد، زیرا خدا قادر است که ایشان را بار دیگر بپیوندد.
\v 24 زیرا اگر تو از درخت زیتون، که بطور طبیعی وحشی است، بریده شده، برخلاف طبیعت به زیتون نیکو پیوند گشتی، چقدر بیشتر آنانی که طبیعی‌اند در درخت زیتون خویش پیوند خواهند شد.
\v 25 زیرا ای برادران، نمی‌خواهم شما از این راز بی‌خبر باشید، که مبادا خود را دانا انگارید، که تا تکمیل امّت‌ها درآیند، سختدلی بر بعضی از اسرائیل واقع شده است.
\v 26 و همچنین همگی اسرائیل نجات خواهند یافت، چنانکه مکتوب است که، از صهیون نجات دهنده‌ای ظاهر خواهد شد و بی‌دینی را از یعقوب خواهد برداشت؛
\v 27 و این است عهد من با ایشان در زمانی که گناهانشان را بردارم.
\v 28 به لحاظ انجیل، به‌خاطر شما دشمنان‌اند، امّا از لحاظ گزینش، به‌خاطر پدران محبوبند.
\v 29 زیرا که در نعمتها و دعوت خدا بازگشتن نیست.
\v 30 زیرا همچنان که شما در سابق مطیع خدا نبودید و الآن به‌سبب نافرمانی ایشان رحمت یافتید،
\v 31 همچنین ایشان نیز الآن نافرمان شده‌اند تا بجهت رحمتی که بر شما است بر ایشان نیز رحم شود
\v 32 زیرا خدا همه را در بند نافرمانی نهاده، تا بر همه رحم فرماید.
\v 33 وه ژرف دولتمندی حکمت و هم علم خدا! چقدر داوری‌های او کاوش‌ناپذیر، و راه‌های او کشف‌ناشدنی است!
\v 34 زیرا کیست که رأی خداوند را دانسته باشد؟ یا که مشاور او شده؟
\v 35 یا در اوّل چیزی بدو داده تا به او باز داده شود؟
\v 36 زیرا که از او و به‌واسطهٔ او و برای او همه چیز است؛ و او را تا ابدالآباد جلال باد، آمین.
