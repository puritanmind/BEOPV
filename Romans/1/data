\c 1
\p
\v 1 پولُس، غلام عیسی مسیح و رسول خوانده شده و جدا نموده شده برای انجیل خدا،
\v 2 که از پیش وعده آن را داده بود به‌واسطهٔ انبیای خود در کتب مقدّس،
\v 3 دربارهٔ پسر خود که به‌حسب جسم از نسل داوود متولد شد،
\v 4 و به‌حسب روح قدّوسیّت، پسرِ خدا با قدرت اعلام گردید، با قیامت از مردگان یعنی خداوند ما عیسی مسیح،
\v 5 که به او فیض و رسالت را یافتیم برای اطاعت به ایمان در میان همهٔ امّت‌ها به‌خاطر اسم او،
\v 6 که در میان ایشان شما نیز خوانده شده عیسی مسیح هستید،
\v 7 به همه که در روم، محبوب خدا و خوانده شده به قدّوسیت، فیض و سلامتی از جانب پدر ما خدا و عیسی مسیح خداوند بر شما باد.
\v 8 نخست، شکر می‌کنم خدای خود را به وساطت عیسی مسیح دربارهٔ همگی شما که ایمان شما در تمام عالم شهرت یافته است؛
\v 9 زیرا خدایی که او را به روح خود در انجیل پسرش خدمت می‌کنم، مرا شاهد است که چگونه پیوسته شما را یاد می‌کنم،
\v 10 و دائما در دعاهای خود مسألت می‌کنم که شاید اکنون سرانجام به ارادهٔ خدا سعادت یافته، نزد شما بیایم.
\v 11 زیرا بسیار اشتیاق دارم که شما را ببینم تا نعمتی روحانی به شما برسانم که شما استوار بگردید،
\v 12 یعنی تا در میان شما تسلّی یابیم از ایمان یکدیگر، هم [ایمان] من و شما.
\v 13 امّا ای برادران، نمی‌خواهم که شما بی‌خبر باشید از اینکه بارها اراده آمدن نزد شما داشتم، و تا به حال بازداشته شدم، تا ثمری حاصل کنم در میان شما نیز چنانکه در میان سایر امّت‌ها.
\v 14 زیرا که یونانیان و بیگانگان و حکیمان و جاهلان را هم مدیونم.
\v 15 پس همچنین، بقدر توانایی خود آماده‌ام که شما را نیز که در روم هستید بشارت دهم.
\v 16 زیرا که از انجیل مسیح سرافکنده نیستم چونکه قوّت خداست، برای نجات هر کس که ایمان آورد، اوّل یهود و سپس یونانی،
\v 17 که در آن پارسایی خدا به‌ظهور می‌رسد، از ایمان تا ایمان، چنانکه مکتوب است که، پارسا به ایمان زیست خواهد نمود.
\v 18 زیرا غضب خدا از آسمان به‌ظهور می‌رسد علیه هر بی‌دینی و شرارت مردمانی که حقیقت را با شرارت سرکوب می‌کنند.
\v 19 چونکه آنچه از خدا می‌توان شناخت، در ایشان آشکار است زیرا خدا آن را بر ایشان آشکار کرده است.
\v 20 زیرا که چیزهای نادیده او یعنی قدرت سرمدی و الوهیتش از آفرینش عالم بوسیله کارهای او فهمیده و دیده می‌شود تا ایشان را عذری نباشد.
\v 21 زیرا هر چند خدا را شناختند، ولی او را چون خدا تمجید و سپاسگزاری نکردند، بلکه در افکار خود باطل گردیده، دل بی‌فهم ایشان تاریک گشت.
\v 22 ادّعای حکمت می‌کردند و احمق گردیدند.
\v 23 و جلال خدای غیرفانی را به تمثال شبیه انسان فانی و پرندگان و حیوانات و خزندگان تبدیل نمودند.
\v 24 پس خدا نیز ایشان را در شهوات دل خودشان به ناپاکی تسلیم فرمود تا در میان خود بدنهای خویش را بی‌حرمت سازند،
\v 25 که ایشان حقیقت خدا را به دروغ تبدیل کردند، و عبادت و خدمت نمودند مخلوق را به عوض خالقی که تا ابدالآباد متبارک است. آمین.
\v 26 از این سبب خدا ایشان را به هوسهای شرم‌آور تسلیم نمود، به نوعی که زنانشان نیز عمل طبیعی را به آنچه خلاف طبیعت است تبدیل نمودند.
\v 27 و همچنین مردان هم کاربرد طبیعی زنان را ترک کرده، از شهوات خود با یکدیگر سوختند. مرد با مرد مرتکب اعمال زشت شده، سزای شایستهٔ خطای خود را در خود یافتند.
\v 28 و چون روا نداشتند که خدا را در دانش خود نگاه دارند، خدا ایشان را به ذهنی ناپسند واگذاشت تا کارهای ناشایسته بجا آورند.
\v 29 مملو از هر نوع ناراستی و زنا و شرارت و طمع و خباثت؛ پُر از حسد و قتل و جدال و مکر و بدخویی؛
\v 30 تهمت‌زنندگان و غیبت‌کنندگان و دشمنان خدا و اهانت‌کنندگان و متکبّران و لافزنان و ابداع کنندگان چیزهای بد و نافرمان به والدین؛
\v 31 بی‌فهم و بی‌وفا و بی‌عاطفه و سرسخت و بی‌رحم.
\v 32 زیرا هر چند حکم عادلانهٔ خدا را می‌دانند که مرتکبانِ چنین کارها مستوجب مرگ هستند، نه فقط آنها را انجام می‌دهند، بلکه آنانی را که مرتکب آنها می‌شوند نیز تأیید می‌کنند.
