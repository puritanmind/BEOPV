\c 15
\p
\v 1 و ما که توانا هستیم، ضعفهای ناتوانان را متحمل بشویم و در پی خوشنودی خود نباشیم.
\v 2 هر یکی از ما همسایهٔ خود را خوشنود بسازد، در آنچه برای بنا نیکو است.
\v 3 زیرا مسیح نیز در پی خوشنودی خود نمی‌بود، بلکه چنانکه مکتوب است، ملامتهای ملامت‌کنندگان تو بر من فرو افتاد.
\v 4 زیرا همه چیزهایی که از قبل مکتوب شد، برای تعلیم ما نوشته شد تا به صبر و تسلّی کتاب امیدوار باشیم.
\v 5 الآن خدای صبر و تسلّی شما را فیض عطا کناد تا موافق مسیح عیسی با یکدیگر همفکر باشید.
\v 6 تا یکدل و یکزبان شده، خدا و پدر خداوند ما عیسی مسیح را تمجید نمایید.
\v 7 پس یکدیگر را بپذیرید، چنانکه مسیح نیز ما را پذیرفت برای جلال خدا.
\v 8 زیرا می‌گویم که عیسی مسیح خادم ختنه‌شدگان گردید بجهت راستی خدا، تا وعده‌های پدران را ثابت گرداند،
\v 9 و تا امّت‌ها خدا را تمجید نمایند به‌سبب رحمت او. چنانکه مکتوب است که، از این جهت تو را در میان امّت‌ها اقرار خواهم کرد و به نام تو ستایش خواهم خواند.
\v 10 و نیز می‌گوید، ای امّت‌ها با قوم او شادمان شوید.
\v 11 و همچنین، ای همهٔ امّت‌ها، خداوند را حمد گویید، و ای تمامی قومها او را تسبیح بخوانید.
\v 12 و اِشَعْیا نیز می‌گوید که، ریشهٔ یِسی خواهد بود و آنکه برای حکمرانی امّت‌ها بر خواهد خواست؛ امید امّت‌ها بر وی خواهد بود.
\v 13 الآن خدای امید، شما را از کمال شادی و آرامش در ایمان پر سازد تا به قدرت روح‌القدس در امید افزوده گردید.
\v 14 و ای برادران من، خود نیز دربارهٔ شما یقین می‌دانم که خود از نیکویی مملو، و پر از کمال معرفت و قادر بر نصیحت نمودن یکدیگر هستید.
\v 15 امّا ای برادران بسیار جسارت ورزیده، من خود نیز به شما مختصری نوشتم تا شما را یادآوری نمایم به‌سبب آن فیضی که خدا به من بخشیده است،
\v 16 تا خدمتگزار عیسی مسیح شوم برای امّت‌ها و کهانت انجیل خدا را بجا آورم تا هدیه امّت‌ها مقبول افتد، مقدّس شده به روح‌القدس.
\v 17 پس به مسیح عیسی در کارهای خدا فخر دارم.
\v 18 زیرا جرأت نمی‌کنم که سخنی بگویم جز در آن اموری که مسیح بواسطهٔ من به عمل آورد، برای اطاعت امّت‌ها در گفتار و اعمال،
\v 19 به نیروی آیات و معجزات و به قدرت روح خدا. بحدی که از اورشلیم دور زده تا به اَلیرکون بشارت مسیح را تکمیل نمودم.
\v 20 امّا آرزومند بودم که بشارت چنان بدهم، نه در جایی که اسم مسیح شهرت یافته بود، مبادا بر بنیاد دیگری بنا نمایم.
\v 21 بلکه چنانکه مکتوب است، آنانی که خبر او را نیافتند، خواهند دید و کسانی که نشنیدند، خواهند فهمید.
\v 22 بنابراین بارها از آمدن نزد شما ممنوع شدم.
\v 23 امّا چون الآن مرا در این ممالک دیگر جایی نیست و سالهای بسیار است که مشتاق آمدن نزد شما بوده‌ام،
\v 24 هرگاه به اسپانیا سفر کنم، به نزد شما خواهم آمد زیرا امیدوار هستم که شما را در حین عبورم ملاقات کنم و شما مرا به آن سوی همراهی نمایید، بعد از آنکه از ملاقات شما اندکی پُر شوم.
\v 25 امّا الآن عازم اورشلیم هستم تا مقدّسین را خدمت کنم.
\v 26 زیرا که اهل مقدونیه و اخائیه مصلحت دیدند که اهدایی برای مقدّسانِ تنگدست اورشلیم بفرستند،
\v 27 بدین رضا دادند و بدرستی که مدیون ایشان هستند زیرا که چون امّت‌ها از روحانیات ایشان بهره‌مند گردیدند، لازم شد که در مسایل مادی نیز ایشان را خدمت کنند.
\v 28 پس چون این را انجام دهم و این ثمر را نزد ایشان ختم کنم، از راه شما به اسپانیا خواهم آمد.
\v 29 و می‌دانم وقتی که به نزد شما آیم، در کمال برکت انجیل مسیح خواهم آمد.
\v 30 امّا ای برادران، از شما التماس دارم که بخاطر خداوند ما عیسی مسیح و به محبّت روح‌، برای من نزد خدا در دعاها همراه من مجاهده کنید،
\v 31 تا از بی‌ایمانان یهودیّه رهایی یابم و خدمت من در اورشلیم مقبول مقدّسین افتد،
\v 32 تا برحسب ارادهٔ خدا با شادی نزد شما برسم و با شما استراحت یابم.
\v 33 و خدای صلح با همهٔ شما باد، آمین.