\c 6
\p
\v 1 پس چه گوییم؟ آیا در گناه بمانیم تا فیض افزون گردد؟
\v 2 به هیچ روی! ما که از گناه مردیم، چگونه دیگر در آن زندگی کنیم؟
\v 3 آیا نمی‌دانید که همهٔ ما که در مسیح عیسی تعمید یافتیم، در مرگ او تعمید یافتیم؟
\v 4 پس چونکه در مرگ او تعمید یافتیم، با او دفن شدیم تا آنکه به همانگونه که مسیح به جلال پدر از مردگان برخاست، ما نیز در تازگی حیات رفتار نماییم.
\v 5 زیرا اگر در شباهت مرگ او متحد شده‌ایم، هرآینه در قیامت وی نیز چنین خواهیم شد.
\v 6 زیرا این را می‌دانیم که انسانِ قدیم ما با او مصلوب شد تا بدن گناه نابود گشته، دیگر گناه را بندگی نکنیم.
\v 7 زیرا هر که مرد، از گناه آزاد شده است.
\v 8 پس هرگاه با مسیح مردیم، یقین می‌دانیم که با او زندگی نیز خواهیم کرد.
\v 9 زیرا می‌دانیم که چون مسیح از مردگان برخاست، دیگر نمی‌میرد و بعد از این مرگ بر او تسلطی ندارد.
\v 10 زیرا به آنچه مرد یک مرتبه برای گناه مرد و به آنچه زندگی می‌کند، برای خدا زندگی می‌کند.
\v 11 همچنین شما نیز خود را نسبت به گناه مرده انگارید، امّا برای خدا در خداوند ما مسیح عیسی زنده.
\v 12 پس گناه در جسم فانی شما حکمرانی نکند تا هوسهای آن را اطاعت نمایید،
\v 13 و اعضای خود را به گناه مسپارید تا ابزار شرارت شوند، بلکه خود را چون زنده شده از مردگان، به خدا تسلیم کنید و اعضای خود را تا ابزار پارسایی برای خدا باشند.
\v 14 زیرا گناه بر شما سلطنت نخواهد کرد، چونکه زیر شریعت نیستید بلکه زیر فیض.
\v 15 پس چه گوییم؟ آیا گناه بکنیم از آنرو که زیر شریعت نیستیم بلکه زیر فیض؟ به هیچ روی!
\v 16 آیا نمی‌دانید که اگر خویشتن را به بندگی کسی تسلیم کرده، او را اطاعت نمایید، شما آنکس را که اطاعت می‌کنید بنده هستید، خواه گناه را برای مرگ، خواه اطاعت را برای پارسایی.
\v 17 امّا شکر خدا را که هرچند بندگان گناه بودید، امّا اکنون از دل، مطیع آن نوع تعلیم گردیده‌اید که به شما سپرده شده است.
\v 18 و از گناه آزاد شده، بندگان پارسایی گشته‌اید.
\v 19 بطور انسان، به‌سبب ضعف جسم شما سخن می‌گویم، زیرا همچنان که اعضای خود را بندگی ناپاکی و گناه برای گناه سپردید، همچنین الآن نیز اعضای خود را به بندگی پارسایی برای قدّوسیّت بسپارید.
\v 20 زیرا هنگامی که بندگان گناه بودید از پارسایی آزاد بودید.
\v 21 پس آن وقت چه ثمری داشتید از آن کارهایی که الآن از آنها شرمنده‌اید که عاقبت آنها مرگ است؟
\v 22 امّا اکنون چونکه از گناه آزاد شده و بندگان خدا گشته‌اید، ثمر خود را برای قدّوسیّت می‌آورید که عاقبت آن، حیات جاودانی است.
\v 23 زیرا که مزد گناه مرگ است، امّا نعمت خدا حیات جاودانی در خداوند ما عیسی مسیح.