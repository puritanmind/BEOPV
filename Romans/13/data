\c 13
\p
\v 1 هر شخص مطیع قدرتهای برتر بشود،زیرا که قدرتی جز از خدا نیست و آنهایی که هست از جانب خدا مقرر شده است.
\v 2 پس هر که با قدرت مقاومت نماید، با آنچه خدا مقرر نموده مقاومت می‌کند، و هر که مقاومت کند، حکم بر خود آورد.
\v 3 زیرا از حکمرانان به اعمال نیکو هراسی نیست، بلکه به بدی‌ها. پس اگر می‌خواهی که از آن قدرت ترسان نشوی، نیکویی کن که از او تحسین خواهی یافت.
\v 4 زیرا خادم خداست برای تو به نیکویی؛ امّا هرگاه بدی کنی، بترس، چونکه شمشیر را بیهوده حمل نمی‌کند، زیرا او خادم خداست و با غضب انتقام از بدکاران می‌کشد.
\v 5 پس لازم است که مطیع او شوی نه تنها به‌سبب غضب، بلکه به‌سبب ضمیر خود نیز.
\v 6 زیرا که به این سبب مالیات نیز می‌دهید، چونکه خادمان خدا و مواظب در همین امر هستند.
\v 7 پس حقّ هرکس را به او ادا کنید، مالیات را به مستحق مالیات، و خراج را به مستحق خراج و ترس را به مستحق ترس و احترام را به مستحق احترام.
\v 8 مدیون احدی به چیزی مشوید جز به محبّت نمودن با یکدیگر، زیرا کسی که دیگری را محبّت نماید، شریعت را بجا آورده باشد.
\v 9 زیرا که، زنا مکن، قتل مکن، دزدی مکن، شهادت دروغ مده، طمع مورز و هر حکمی دیگر که هست، همه خلاصه می‌شود در این کلام که، همسایهٔ خود را چون خود محبّت نما.
\v 10 محبّت به همسایه خود بدی نمی‌کند، پس محبّت تکمیل شریعت است.
\v 11 و خصوصاً چون وقت را می‌دانید که اکنون ساعت رسیده است که ما بایستی از خواب بیدار شویم، زیرا که الآن نجات ما نزدیکتر است از آن وقتی که ایمان آوردیم.
\v 12 شب سپری شد و روز نزدیک آمد. پس اعمال تاریکی را بیرون کرده، زره نور را بپوشیم.
\v 13 و با شایستگی رفتار کنیم چنانکه در روز، نه در بزمها و میگساری‌ها و فسق و فجور و جدال و حسد؛
\v 14 بلکه عیسی مسیح خداوند را بپوشید و برای شهوات جسمانی تدارک نبینید.
