\c 4
\p
\v 1 پس می‌بایست چه بگوییم، که پدر ما ابراهیم به‌حسب جسم یافت؟
\v 2 زیرا اگر ابراهیم به اعمال پارسا شمرده شد، جای فخر دارد امّا نه در نزد خدا.
\v 3 زیرا کتاب چه می‌گوید؟ ابراهیم به خدا ایمان آورد و آن برای او پارسایی محسوب شد.
\v 4 امّا برای کسی که عمل می‌کند، مزدش نه از راه فیض، بلکه از راه طلب محسوب می‌شود.
\v 5 و امّا کسی که عمل نکند، بلکه ایمان آورد به او که بی‌دینان را پارسا می‌شمارد، ایمان او پارسایی محسوب می‌شود.
\v 6 چنانکه داوود نیز خوش‌حالی آن کس را ذکر می‌کند که خدا برای او پارسایی محسوب می‌دارد، بدون اعمال،
\v 7 خوشابه‌حال کسانی که خطایای ایشان آمرزیده شد و گناهانشان پوشیده گردید؛
\v 8 خوشابه‌حال کسی که خداوند گناه را به وی محسوب نفرماید.
\v 9 پس آیا این خوشحالی بر اهل ختنه گفته شد یا برای ختنه‌ناشدگان نیز؟ زیرا می‌گوییم، ایمان به ابراهیم به پارسایی محسوب گشت.
\v 10 پس در چه حالت محسوب شد، وقتی که او در ختنه بود یا در نامختونی؟ نه در ختنه، بلکه در نامختونی؛
\v 11 و نشانهٔ ختنه را یافت تا مُهری باشد بر آن پارسایی ایمانی که در نامختونی داشت، تا او همه ختنه‌نشدگان را که ایمان آورند پدر باشد تا پارسایی برای ایشان هم محسوب شود؛
\v 12 و پدر اهل ختنه نیز یعنی آنانی را که نه فقط ختنه شده‌اند، بلکه در طریق ایمانی گام برمی‌دارند که پدر ما ابراهیم در نامختونی داشت.
\v 13 زیرا به ابراهیم و نسل او، وعده‌ای که او وارث جهان خواهد بود، از راه شریعت داده نشد بلکه از راه پارسایی ایمان.
\v 14 زیرا اگر اهل شریعت وارث باشند، ایمان بی‌ارزش شده و وعده باطل.
\v 15 زیرا که شریعت باعث غضب است، زیرا جایی که شریعت نیست تجاوز هم نیست.
\v 16 و از این جهت از ایمان شد تا از راه فیض باشد تا وعده برای همگی نسل تضمین شود، نه فقط برای آنانی که از شریعت هستند، بلکه به کسانی که از ایمانِ ابراهیم هستند، که پدر همهٔ ما است،
\v 17 (چنانکه مکتوب است که، تو را پدر امّت‌های بسیار ساخته‌ام)، در حضور آن خدایی که به او ایمان آورد که مردگان را زنده می‌کند و چیزهایی را که نیستند به وجود می‌خواند؛
\v 18 که او در ناامیدی به امید ایمان آورد تا پدر امّت‌های بسیار شود، برحسب آنچه گفته شد که، نسل تو چنین خواهند بود.
\v 19 و در ایمان سست نشده، به بدن خود که در آن وقت مرده بود اعتنایی نکرد، چونکه قریب به صد ساله بود و نه به رحم مردهٔ ساره.
\v 20 و در وعدهٔ خدا از بی‌ایمانی شک ننمود، بلکه در ایمان قوی گشته، خدا را تمجید نمود،
\v 21 و یقین دانست که به وفای وعده خود نیز قادر است.
\v 22 و از این جهت برای او پارسایی محسوب شد.
\v 23 و اینکه برای وی محسوب شد، فقط برای او نوشته نشد،
\v 24 بلکه برای ما نیز که به ما محسوب خواهد شد، چون ایمان آوریم به او که خداوند ما عیسی را از مردگان برخیزانید،
\v 25 که به‌سبب گناهان ما تسلیم گردید و به‌سبب پارسا شمرده شدنِ ما برخیزانیده شد.