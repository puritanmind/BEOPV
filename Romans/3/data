\c 3
\p
\v 1 پس برتری یهود چیست؟ و یا از ختنه چه فایده؟
\v 2 بسیار از هر لحاظ؛ اوّل آنکه بدیشان کلام خدا امانت داده شده است.
\v 3 زیرا که چه بگوییم اگر بعضی ایمان نداشتند؟ آیا بی‌ایمانی ایشان امانت خدا را باطل می‌سازد؟
\v 4 به هیچ روی! بلکه خدا راستگو باشد و هر انسان دروغگو، چنانکه مکتوب است، تا اینکه در سخنان خود عادل اثبات شوی و در داوری خود غالب آیی.
\v 5 امّا اگر شرارت ما عدالت خدا را ثابت می‌کند، چه گوییم؟ آیا خدا ظالم است وقتی که غضب می‌نماید؟ به شیوهٔ انسان سخن می‌گویم.
\v 6 به هیچ روی! در این صورت خدا چگونه عالم را داوری خواهد کرد؟
\v 7 زیرا اگر به دروغ من، راستی خدا بیشتر جلال می‌یابد، پس چرا بر من نیز چون گناهکار حکم شود؟
\v 8 و چرا نگوییم، چنانکه بعضی بر ما افترا می‌زنند و گمان می‌برند که ما چنین می‌گوییم، بدی بکنیم تا نیکویی حاصل شود؟ که محکومیت ایشان عادلانه است.
\v 9 پس چه گوییم؟ آیا برتری داریم؟ نه به هیچ‌وجه! زیرا پیش از این ادّعا وارد آوردیم که یهود و یونانیان هر دو به گناه گرفتارند.
\v 10 چنانکه مکتوب است که، هیچ‌کس عادل نیست، نه حتّی یکی.
\v 11 هیچ‌کس فهیم نیست، هیچ‌کس جویای خدا نیست.
\v 12 همه گمراه و جمیعاً باطل گردیده‌اند. نیکوکاری نیست، نه حتّی یکی.
\v 13 گلوی ایشان گور گشاده است و به زبانهای خود فریب می‌دهند. زهر مار در زیر لب ایشان است،
\v 14 و دهان ایشان پر از لعنت و تلخی است.
\v 15 پاهای ایشان برای خون ریختن شتابان است.
\v 16 هلاکت و پریشانی در راه‌های ایشان است،
\v 17 و راه صلح را ندانسته‌اند.
\v 18 خدا ترسی در چشمانشان نیست.
\v 19 اکنون آگاه هستیم که آنچه شریعت می‌گوید، به اهل شریعت خطاب می‌کند تا هر دهانی بسته شود و تمام عالم در پیشگاه خدا محکوم شود.
\v 20 از آنجا که به اعمال شریعت هیچ بشری در حضور او عادل شمرده نخواهد شد، چونکه توسط شریعت شناخت گناه است.
\v 21 امّا اکنون بدون شریعت، عدالت خدا ظاهر شده است، چنانکه تورات و انبیا بر آن شهادت می‌دهند؛
\v 22 یعنی عدالت خدا که بوسیله ایمان به عیسی مسیح است، به همه و کل آنانی که ایمان آورند. زیرا که هیچ تفاوتی نیست،
\v 23 زیرا همه گناه کرده‌اند و از جلال خدا کوتاه آمده‌اند،
\v 24 و به فیض او به رایگان عادل شمرده می‌شوند به وساطت آن فدیه‌ای که در عیسی مسیح است.
\v 25 که خدا او را از قبل معیّن کرد تا کفاره باشد به واسطهٔ ایمان به‌وسیلهٔ خون او تا آنکه عدالت خود را ظاهر سازد، با آمرزش از گناهان گذشته از راه تحمل خدا،
\v 26 برای اظهار عدالت خود در زمان حاضر، تا او عادل باشد و عادل شمارد هرکسی را که به عیسی ایمان آورد.
\v 27 پس جای فخر کجا است؟ برداشته شده است! به کدام شریعت؟ آیا به شریعت اعمال؟ نه، بلکه به شریعت ایمان.
\v 28 زیرا یقین می‌دانیم که انسان بدون اعمال شریعت، به وسیلهٔ ایمان عادل شمرده می‌شود.
\v 29 [آیا او] فقط خدای یهودیان است؟ مگر خدای امّت‌ها هم نیست؟ البتّه خدای امّت‌ها نیز است.
\v 30 زیرا واحد است خدایی که اهل ختنه را از ایمان، و ختنه‌نشدگان را به ایمان عادل خواهد شمرد.
\v 31 پس آیا شریعت را به ایمان باطل می‌سازیم؟ به هیچ روی! بلکه شریعت را استوار می‌داریم.