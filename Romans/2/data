\c 2
\p
\v 1 پس ای آدمی که حکم می‌کنی، هر که باشی عذری نداری؛ زیرا که به آنچه بر دیگری حکم می‌کنی، خویشتن را محکوم می‌کنی؛ زیرا تو که حکم می‌کنی، همان کارها را به عمل می‌آوری.
\v 2 و می‌دانیم که حکم خدا بر کنندگان چنین اعمال، بر حقّ است.
\v 3 پس ای آدمی که بر کنندگان چنین اعمال حکم می‌کنی و خود همان را انجام می‌دهی، آیا گمان می‌بری که تو از حکم خدا خواهی رست؟
\v 4 یا آنکه کثرت مهربانی و صبر و شکیبایی او را ناچیز می‌شماری و نمی‌دانی که مهربانی خدا تو را به توبه می‌راد؟
\v 5 و به‌سبب سخت‌دلی و دل ناتوبه‌کار خود، غضب را ذخیره می‌کنی برای خود، در روز غضب و ظهور داوری عادلانهٔ خدا،
\v 6 که به هر کس برحسب اعمالش جزا خواهد داد،
\v 7 امّا به آنانی که با صبر در اعمال نیکو جویای جلال و اکرام و بقایند، حیات جاودانی را؛
\v 8 و امّا بر ستیزه‌گران که اطاعت از حقیقت نمی‌کنند بلکه مطیع شرارت می‌باشند، خشم و غضب
\v 9 و عذاب و رنج بر هر نَفس بشری که مرتکب بدی می‌شود، اوّل بر یهود و سپس بر یونانی؛
\v 10 امّا جلال و حرمت و سلامتی بر هر نیکوکار، نخست بر یهود و بر یونانی نیز.
\v 11 زیرا نزد خدا طرفداری نیست،
\v 12 زیرا آنانی که بدون شریعت گناه کنند، بی‌شریعت نیز هلاک شوند و آنانی که با شریعت گناه کنند، از شریعت بر ایشان حکم خواهد شد.
\v 13 از آن جهت که شنوندگان شریعت در حضور خدا عادل نیستند بلکه کنندگان شریعت عادل شمرده خواهند شد.
\v 14 زیرا وقتی امّت‌هایی که شریعت ندارند کارهای شریعت را به طور طبیعی بجا می‌آورند، اینان هرچند شریعت ندارند، برای خود شریعت هستند،
\v 15 چونکه نشان می‌دهند که عمل شریعت بر دل ایشان مکتوب است و وجدان ایشان نیز گواهی می‌دهد و افکار ایشان با یکدیگر یا متهم می‌کند یا دفاع می‌نماید،
\v 16 در روزی که خدا رازهای مردم را داوری خواهد نمود به وساطت عیسی مسیح برحسب بشارت من.
\v 17 پس تو که یهودی خوانده می‌شوی و بر شریعت تکیه می‌کنی و به خدا فخر می‌نمایی،
\v 18 و ارادهٔ او را می‌دانی و از شریعت تعلیم یافته، چیزهای عالی‌تر را می‌گزینی،
\v 19 و یقین داری که خود راهنمای کوران و نور ظلمتیان‌
\v 20 و مربی جاهلان و معلّم اطفال هستی و در شریعت شکل معرفت و حقیقت را داری،
\v 21 پس ای کسی که دیگران را تعلیم می‌دهی، چرا خود را نمی‌آموزی؟ و وعظ می‌کنی که دزدی نباید کرد، آیا خود دزدی می‌کنی؟
\v 22 و از زنا کردن نهی می‌کنی، آیا خود زناکار نیستی؟ و از بتها نفرت داری، آیا خود معبدها را غارت نمی‌کنی؟
\v 23 و به شریعت فخر می‌کنی، آیا به تجاوز از شریعت خدا را اهانت نمی‌کنی؟
\v 24 زیرا که به‌سبب شما در میان امّت‌ها نام خدا را کفر می‌گویند، چنانکه مکتوب است.
\v 25 زیرا ختنه سودمند است هرگاه به شریعت عمل نمایی. امّا اگر از شریعت تجاوز نمایی، ختنه تو نامختونی گشته است.
\v 26 پس اگر فرد ختنه نشده، احکام شریعت را نگاه دارد، آیا نامختونی او ختنه شمرده نمی‌شود؟
\v 27 و فرد ختنه نشدهٔ طبیعی، هرگاه شریعت را بجا آرد، تو را محکوم خواهد کرد، که با وجود کتب و ختنه از شریعت تجاوز می‌کنی.
\v 28 زیرا یهودی آن نیست که در ظاهر است، و آنچه در ظاهر در جسم است، ختنه نیست.
\v 29 بلکه یهودی آن است که در باطن باشد و ختنه آنکه قلبی باشد، در روح نه در حرف که تحسین آن نه از انسان بلکه از خداست.