\c 16
\p
\v 1 و خواهر ما فیبی را که خدمتگزاری از کلیسای در کَنْخَرِیّا است، به شما می‌سپارم‌
\v 2 تا او را در خداوند، آنگونه که شایستهٔ مقدّسین است، بپذیرید و در هر چیزی که به شما محتاج باشد او را کمک کنید، زیرا که او بسیاری را و خود مرا نیز یاری کرده است.
\v 3 سلام برسانید به پَرِسْکّلا و اَکیلا، همکاران من در مسیحْ عیسی‌
\v 4 که در راه جان من گردنهای خود را نهادند و نه من به تنهایی ممنون ایشان هستم، بلکه همه کلیساهای امّت‌ها.
\v 5 کلیسا را که در خانه ایشان است و محبوب من اِپینِطُس را که برای مسیح نوبر اخائیّه است سلام رسانید.
\v 6 و مریم را که برای شما زحمت بسیار کشید، سلام گویید.
\v 7 و اَندرونیکوس و یونیاس خویشان و هم‌زندانیان مرا سلام نمایید که مشهور در میان رسولان هستند و قبل از من در مسیح بوده‌اند.
\v 8 و اَمپْلیاس را که در خداوند محبوب من است، سلام رسانید.
\v 9 و اوربانُس که با ما در مسیح همکار است و اِسْتاخیس، محبوب مرا سلام نمایید.
\v 10 و اَپِلیس آزموده شده در مسیح را سلام برسانید و اهل خانه اَرِسْتُبولُس را سلام برسانید.
\v 11 و خویش من هیرُدیون را سلام دهید و آنانی را از اهل [خاندان] نارسیسوس که در خداوند هستند سلام رسانید.
\v 12 طْریفینا و طْریفوسا را که در خداوند زحمت کشیده‌اند سلام گویید؛ و پِرسیس محبوبه را که در خداوند زحمت بسیار کشید سلام دهید.
\v 13 و روفُس برگزیده در خداوند و مادر او و مرا سلام بگویید.
\v 14 اَسِنکْریطس را و فْلیگون و هِرماس و پَطروباس و هِرمیس و برادرانی که با ایشانند سلام برسانید.
\v 15 فیلولوگوس را و جولیه و نیریاس و خواهرش و اولیمپاس و همه مقدّسانی را که با ایشانند سلام برسانید.
\v 16 و یکدیگر را به بوسه مقدّسانه سلام نمایید. و کلیساهای مسیح شما را سلام می‌فرستند.
\v 17 امّا ای برادران، از شما استدعا می‌کنم آن کسانی را که باعث جدایی‌ها و لغزشهای مخالفِ آن تعلیمی که شما یافته‌اید می‌باشند، مراقب باشید و از ایشان اجتناب نمایید.
\v 18 زیرا که چنین اشخاص خداوند ما عیسی مسیح را خدمت نمی‌کنند بلکه شکم خود را و به سخنانی نیکو و تملّق‌آمیز دلهای ساده‌دلان را می‌فریبند.
\v 19 زیرا که اطاعت شما در همهٔ مردم شهرت یافته است. پس دربارهٔ شما مسرور شدم. امّا آرزوی این دارم که در نیکویی دانا و در بدی ساده‌دل باشید.
\v 20 و خدای صلح بزودی شیطان را زیر پاهای شما لِه خواهد کرد. فیض خداوند ما عیسی مسیح با شما باد.
\v 21 تیموتاؤس همکار من و لوقا و یاسون و سوسیپاطرس که خویشان منند شما را سلام می‌فرستند.
\v 22 من طرتیوس، کاتب [این] نامه، شما را در خداوند سلام می‌گویم.
\v 23 گایوس که مرا و تمام کلیسا را میزبان است، شما را سلام می‌فرستد. و ارسطس خزانه‌دار شهر و کوارطس برادر به شما سلام می‌فرستند.
\v 24 فیض خداوند ما عیسی مسیح با همهٔ شما باد، آمین.
\v 25 اکنون او را که قادر است که شما را استوار سازد، برحسب بشارت من و موعظه عیسی مسیح، مطابق کشف آن رازی که از زمانهای ازلی مخفی بود،
\v 26 ولی اکنون آشکار شد و بوسیله کتب انبیا برحسب فرموده خدای سرمدی به همهٔ امّت‌ها بجهت اطاعت ایمان آشکارا گردید،
\v 27 یگانه خدای حکیم را بوسیله عیسی مسیح تا ابد جلال باد، آمین.