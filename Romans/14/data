\c 14
\p
\v 1 و کسی را که در ایمان ضعیف باشد بپذیرید، امّا نه برای مباحثات افکار.
\v 2 یکی ایمان دارد که همه چیز را باید خورد، امّا آنکه ضعیف است سبزیجات می‌خورد.
\v 3 پس آن کس که می‌خورد، آن که را نمی‌خورد حقیر نشمارد، و آن که نمی‌خورد بر آن که می‌خورد حکم نکند، زیرا خدا او را پذیرفته است.
\v 4 تو کیستی که بر بنده کسی دیگر حکم می‌کنی؟ او نزد آقای خود می‌ایستد یا فرو می‌افتد. و استوار خواهد شد، زیرا خدا قادر است که او را ثابت نماید.
\v 5 یکی یک روز را از دیگری بهتر می‌داند و دیگری هر روز را برابر می‌شمارد. پس هر کس در ذهن خود متقاعد باشد.
\v 6 آنکه روز را عزیز می‌داند بخاطر خداوند عزیزش می‌دارد و آنکه روز را عزیز نمی‌دارد هم برای خداوند نمی‌دارد؛ و هر که می‌خورد برای خداوند می‌خورد زیرا خدا را شکر می‌گوید، و آنکه نمی‌خورد برای خداوند نمی‌خورد و خدا را شکر می‌گوید.
\v 7 زیرا هیچ‌کس از ما برای خود زندگی نمی‌کند و هیچ‌کس برای خود نمی‌میرد.
\v 8 زیرا اگر زندگی کنیم، برای خداوند زندگی می‌کنیم؛ و اگر بمیریم، برای خداوند می‌میریم. پس خواه زنده باشیم، خواه بمیریم، از آن خداوندیم.
\v 9 زیرا برای همین مسیح مرد و برخواست و زنده گشت تا بر زندگان و مردگان سلطنت کند.
\v 10 امّا تو چرا بر برادر خود حکم می‌کنی؟ یا تو نیز چرا برادر خود را حقیر می‌شماری؟ زیرا که همه پیش مسند مسیح حاضر خواهیم شد.
\v 11 زیرا مکتوب است خداوند می‌گوید به حیات خودم قسم که هر زانویی نزد من خم خواهد شد و هر زبانی به خدا اقرار خواهد نمود.
\v 12 پس هر یکی از ما حساب خود را به خدا خواهد داد.
\v 13 بنابراین بر یکدیگر حکم نکنیم بلکه حکم کنید به اینکه کسی سنگی لغزش‌دهنده یا دلیلی برای سقوط در راه برادر خود ننهد.
\v 14 می‌دانم و در عیسی خداوند یقین می‌دارم که هیچ چیز در ذات خود نجس نیست جز برای آن کسی که آن را نجس پندارد؛ برای او نجس است.
\v 15 زیرا هرگاه برادرت به خوراک آزرده شود، دیگر به محبّت رفتار نمی‌کنی. به خوراک خود هلاک مساز کسی را که مسیح در راه او مرد.
\v 16 پس مگذارید که نیکویی شما را بد گویند.
\v 17 زیرا ملکوت خدا خوردن و نوشیدن نیست، بلکه پارسایی و آرامش و شادی در روح‌القدس.
\v 18 زیرا هر که در این امور مسیح را خدمت کند، پسندیدهٔ خدا و مقبول مردم است.
\v 19 پس آن اموری را که منشأ صلح و بنای یکدیگر است پیروی نمایید.
\v 20 بجهت خوراک کار خدا را خراب مساز. البتّه همه چیز پاک است، امّا بد است برای آن شخص که باعث لغزش را می‌خورد.
\v 21 گوشت نخوردن و شراب ننوشیدن و کاری نکردن که باعث لغزش یا سقوط یا ضعف برادرت باشد نیکو است.
\v 22 آیا تو ایمان داری؟ پس برای خودت در حضور خدا آن را نگاه دار، زیرا خوشابه‌حال کسی که خود را محکوم نکند در آنچه نیکو می‌شمارد.
\v 23 امّا آنکه شک دارد اگر بخورد محکوم می‌شود، زیرا به ایمان نمی‌خورد؛ و هر چه از ایمان نیست گناه است.
