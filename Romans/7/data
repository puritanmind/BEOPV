\c 7
\p
\v 1 ای برادران آیا نمی‌دانید (زیرا که با آنها که شریعت را می‌دانند سخن می‌گویم) که مادامی که انسان زنده است، شریعت بر وی حکمرانی دارد؟
\v 2 زیرا زن شوهردار برحسب شریعت به شوهر تا زمانی که زنده است، بسته است. امّا هرگاه شوهرش بمیرد، از شریعت شوهرش آزاد شود.
\v 3 پس مادامی که شوهرش زنده است، اگر به مرد دیگر پیوندد، زناکار خوانده می‌شود. امّا هرگاه شوهرش بمیرد، از آن شریعت آزاد است، و اگر به شوهری دیگر داده شود، زناکار نباشد.
\v 4 بنابراین، ای برادران من، شما نیز به‌واسطهٔ جسد مسیح برای شریعت مرده شدید تا خود را به دیگری پیوندید، یعنی با او که از مردگان برخاست، تا برای خدا ثمر آوریم.
\v 5 زیرا وقتی که در جسم بودیم، هوسهای گناهانی که از شریعت بود، در اعضای ما عمل می‌کرد تا بجهت مرگ ثمر آوریم.
\v 6 امّا اکنون چون نسبت به آن چیزی که در آن بسته بودیم مردیم، از شریعت آزاد شدیم، تا اینکه در تازگی روح بندگی می‌کنیم نه در کهنگی نوشته.
\v 7 پس چه گوییم؟ آیا شریعت گناه است؟ به هیچ روی! بلکه گناه را جز به شریعت نمی‌شناختیم. زیرا که شهوت را نمی‌شناختم، اگر شریعت نمی‌گفت که، طمع مورز.
\v 8 امّا گناه از آن حکم فرصت یافت، هر نوع طمع را در من پدید آورد، زیرا بدون شریعت گناه مرده است.
\v 9 و من زمانی بدون شریعت زنده می‌بودم؛ امّا چون حکم آمد، گناه زنده گشت و من مردم.
\v 10 و آن حکمی که برای حیات بود، آنرا باعث مرگ یافتم.
\v 11 زیرا گناه از حکم فرصت یافته، مرا فریب داد و به‌واسطهٔ آن مرا کشت.
\v 12 بنابراین، شریعت مقدّس است و حکم مقدّس و عادل و نیکو.
\v 13 پس آیا نیکویی برای من مرگ گردید؟ به هیچ روی! بلکه گناه، تا گناه بودنش ظاهر شود. با آنچه نیک است برای من باعث مرگ شد تا آنکه گناه به‌سبب حکم بی‌اندازه پلید شود.
\v 14 زیرا می‌دانیم که شریعت روحانی است، امّا من جسمانی و زیر گناه فروخته شده هستم،
\v 15 که آنچه می‌کنم نمی‌دانم زیرا آنچه می‌خواهم نمی‌کنم بلکه کاری را که از آن نفرت دارم بجا می‌آورم.
\v 16 پس هرگاه کاری را که نمی‌خواهم بجا می‌آورم، تصدیق می‌کنم که شریعت نیکوست.
\v 17 و اکنون من دیگر فاعل آن نیستم بلکه آن گناهی که در من ساکن است.
\v 18 زیرا می‌دانم که در من، یعنی در جسمم، هیچ نیکویی ساکن نیست، زیرا که اراده در من حاضر است امّا به جا آوردن آنچه که نیکوست را نمی‌یابم.
\v 19 زیرا آن نیکویی را که می‌خواهم نمی‌کنم، بلکه بدی را که نمی‌خواهم می‌کنم.
\v 20 پس چون آنچه را نمی‌خواهم می‌کنم، من دیگر فاعل آن نیستم بلکه گناه که در من ساکن است.
\v 21 پس این قانون را می‌یابم که وقتی که می‌خواهم نیکویی کنم بدی نزد من حاضر است.
\v 22 زیرا برحسب انسانیت باطنی به شریعت خدا خشنودم.
\v 23 امّا شریعتی دیگر در اعضای خود می‌بینم که با شریعت ذهن من در جنگ است، و مرا اسیر می‌سازد به آن شریعت گناه که در اعضای من است.
\v 24 وای بر من که چه انسان بدبختی هستم! کیست که مرا از این بدن مرگ رهایی بخشد؟
\v 25 خدا را شکر می‌کنم به‌واسطهٔ خداوند ما عیسی مسیح. پس بنابراین، من به ذهن خود شریعت خدا را بندگی می‌کنم و امّا به جسم خود شریعت گناه را.
