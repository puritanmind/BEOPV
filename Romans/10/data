\c 10
\p
\v 1 ای برادران، خوشنودی دل من و دعای من نزد خدا برای اسرائیل برای نجات ایشان است.
\v 2 زیرا دربارهٔ ایشان شهادت می‌دهم که برای خدا غیرت دارند، امّا نه از روی معرفت.
\v 3 زیرا که چون پارسایی خدا را نشناخته، می‌خواستند پارسایی خود را ثابت کنند، مطیع پارسایی خدا نگشتند.
\v 4 زیرا که مسیح نهایت شریعت است بجهت پارسایی، برای هر کس که ایمان آورد.
\v 5 زیرا موسی پارسایی شریعت را بیان می‌کند که، هر که به این عمل کند، در این خواهد زیست.
\v 6 امّا پارسایی ایمان بدینطور سخن می‌گوید که، در دل خود مگو، کیست که به آسمان صعود کند؟ یعنی تا مسیح را فرود آورد،
\v 7 یا کیست که به هاویه نزول کند؟ یعنی تا مسیح را از مردگان برآورد.
\v 8 امّا آن چه می‌گوید؟ اینکه، کلام نزد تو و در دهانت و در قلب تو است، یعنی این کلام ایمان که به آن وعظ می‌کنیم.
\v 9 زیرا اگر به زبان خود عیسی خداوند را اعتراف کنی و در دل خود ایمان آوری که خدا او را از مردگان برخیزانید، نجات خواهی یافت.
\v 10 چونکه به دل ایمان آورده می‌شود برای پارسایی و به زبان اعتراف می‌شود بجهت نجات.
\v 11 و کتاب می‌گوید، هر که به او ایمان آورد سرافکنده نخواهد شد.
\v 12 زیرا که میان یهود و یونانی تفاوتی نیست که همان خداوند، خداوند همه است و دولتمند است برای همه که نام او را می‌خوانند.
\v 13 زیرا هر که نام خداوند را بخواند نجات خواهد یافت.
\v 14 پس چگونه بخوانند کسی را که به او ایمان نیاورده‌اند؟ و چگونه ایمان آورند به کسی که خبر او را نشنیده‌اند؟ و چگونه بشنوند بدون واعظ؟
\v 15 و چگونه موعظه کنند، جز اینکه فرستاده شوند؟ چنانکه مکتوب است که، چه زیبا است پاهای آنانی که مژدهٔ صلح را اعلام می‌کنند و به چیزهای نیکو بشارت می‌آورند.
\v 16 امّا همه بشارت را گوش نگرفتند، زیرا اِشَعْیا می‌گوید، خداوندا کیست که خبر ما را باور کرد؟
\v 17 پس ایمان از شنیدن است و شنیدن از کلام خدا.
\v 18 امّا می‌گویم، آیا نشنیدند؟ البتّه شنیدند، صدای ایشان در تمام جهان منتشر گردید و کلام ایشان تا انتهای جهان رسید.
\v 19 و می‌گویم، آیا اسرائیل ندانسته‌اند؟ نخست موسی می‌گوید، من شما را به غیرت می‌آورم به آن که امّتی نیست، و به‌واسطهٔ قوم بی‌فهم، شما را خشمگین خواهم ساخت.
\v 20 و اِشَعْیا نیز بسیار جسورانه است و می‌گوید، آنانی که طالب من نبودند مرا یافتند و به کسانی که مرا نطلبیدند ظاهر گردیدم.
\v 21 امّا در حقّ اسرائیل می‌گوید، تمام روز دستهای خود را دراز کردم به‌سوی قومی نافرمان و مخالف.