\c 5
\p
\v 1 پس چونکه به ایمان پارسا شمرده شدیم، نزد خدا صلح داریم به‌واسطهٔ خداوند ما عیسی مسیح،
\v 2 که به‌واسطهٔ او همچنین بوسیلهٔ ایمان به این فیض دسترسی داریم، که در آن پایداریم، و به امید جلال خدا شادی می‌کنیم.
\v 3 و نه تنها این، بلکه در مصیبتها هم فخر می‌کنیم، چونکه می‌دانیم که مصیبت صبر را بوجود می‌آورد،
\v 4 و صبر، تجربه را، و تجربه، امید را.
\v 5 و امید باعث شرمساری نمی‌شود زیرا که محبّت خدا در دلهای ما توسط روح‌القدس که به ما عطا شد ریخته شده است.
\v 6 زیرا هنگامی که ما هنوز ضعیف بودیم، در زمان معین، مسیح برای بی‌دینان مُرد.
\v 7 زیرا بعید است که برای شخص پارسا کسی بمیرد، هرچند در راه مرد نیکو ممکن است کسی نیز شهامت کند که بمیرد.
\v 8 امّا خدا محبّت خود را در ما ثابت می‌کند از اینکه هنگامی که ما هنوز گناهکار بودیم، مسیح در راه ما مرد.
\v 9 پس چقدر بیشتر الآن که به خون او پارسا شمرده شدیم، بوسیله او از غضب نجات خواهیم یافت.
\v 10 زیرا اگر هنگامی که دشمن بودیم، به‌واسطهٔ مرگ پسرش با خدا صلح داده شدیم، پس چقدر بیشتر بعد از صلح یافتن به‌واسطهٔ حیات او نجات خواهیم یافت.
\v 11 و نه تنها این، بلکه در خدا هم شادی می‌کنیم بوسیلهٔ خداوند ما عیسی مسیح که توسط او اینک آشتی یافته‌ایم.
\v 12 پس، همچنان که به‌واسطهٔ یک آدم گناه داخل جهان گردید و به گناه مرگ؛ و به اینگونه مرگ بر همهٔ مردم منتقل گشت، از آنجا که همه گناه کردند.
\v 13 زیرا قبل از شریعت، گناه در جهان می‌بود، امّا در جایی که شریعت نیست، گناه به حساب نمی‌آید.
\v 14 با این حال، از آدم تا موسی مرگ تسلط می‌داشت، حتّی بر آنانی نیز که به‌گونهٔ تجاوز آدم گناه نکرده بودند، او که نمونهٔ کسی است که می‌بایست بیاید.
\v 15 و نه چنانکه خطا بود، عطا نیز چنین باشد. زیرا اگر به خطای یک شخص بسیاری مردند، چقدر بیشتر فیض خدا و آن بخششی که به فیض یک انسان، یعنی عیسی مسیح است، برای بسیاری فراوان گردید.
\v 16 و نه اینکه مثل آنچه از یک گناهکار سر زد، عطا نیز چنین باشد؛ زیرا داوری بر یکی به محکومیت انجامید، امّا عطای رایگان از خطایای بسیار برای پارسا شمردگی رسید.
\v 17 زیرا اگر به‌سبب خطای یک انسان و بواسطهٔ آن یک نفر مرگ حکمرانی کرد، چقدر بیشتر آنانی که فراوانی فیض و عطای پارسایی را می‌پذیرند، در حیات سلطنت خواهند کرد بوسیلهٔ یک، یعنی عیسی مسیح.
\v 18 پس همچنان که با یک خطا بر همهٔ مردمان محکومیت انجامید، همچنین به یک عمل پارسایانه، بر همهٔ مردمان به پارساشمردگی حیات.
\v 19 زیرا همانگونه که از نافرمانی یک شخص بسیاری گناهکار شدند، همچنین نیز به اطاعت یک شخص بسیاری پارسا خواهند گردید.
\v 20 امّا شریعت در میان آمد تا خطا افزون شود. امّا جایی که گناه افزون گشت، فیض بی‌نهایت افزونتر گردید.
\v 21 تا آنکه چنانکه گناه در مرگ حکمرانی کرد، همچنین فیض نیز حکمرانی نماید، به عدالت برای حیات جاودانی به‌واسطهٔ خداوند ما عیسی مسیح.