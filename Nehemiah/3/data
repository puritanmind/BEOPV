\c 3
\p
\v 1 و اَلْیاشیب، کاهن اعظم و برادرانش از کاهنان برخاسته، دروازه گوسفند را بنا کردند. ایشان آن را تقدیس نموده، دروازه‌هایش را برپا نمودند و آن را تا برج میا و برج حَنَنْئیل تقدیس نمودند.
\v 2 و به پهلوی او، مردان اریحا بنا کردند و به پهلوی ایشان، زکّور پسر امری بنا نمود.
\v 3 و پسران هَسْنَاۀ، دروازه ماهی را بنا کردند. ایشان سقف آن را ساختند و درهایش را با قفلها و پشت‌بندهایش برپا نمودند.
\v 4 و به پهلوی ایشان، مَریمُوت پسر اُوریا پسر حَقُّوص تعمیر نمود و به پهلوی ایشان، مَشُلاّم پسر بَرَکِیا پسر مَشِیزَبْئیل تعمیر نمود و به پهلوی ایشان، صادوق پسر بَعْنا تعمیر نمود.
\v 5 و به پهلوی ایشان، تَقُوعیان تعمیر کردند، امّا بزرگان ایشان گردن خود را به خدمت خداوند خویش ننهادند.
\v 6 و یویاداع پسر فاسیح و مَشُلاّم پسر بَسُودِیا، دروازه کُهْنه را تعمیر نمودند. ایشان سقف آن را ساختند و درهایش را با قفلها و پشت‌بندهایش برپا نمودند.
\v 7 و به پهلوی ایشان، مَلَتِیای جَبَعُونی و یادُونِ میرُونُوتی و مردان جَبَعُون و مِصْفَه آنچه را که متعلّق به کُرسی والی ماورای نهر بود، تعمیر نمودند.
\v 8 و به پهلوی ایشان، عُزّیئیل پسر حَرْهایا که از زرگران بود، تعمیر نمود و به پهلوی او حَنَنْیا که از عطّاران بود تعمیر نمود، پس اینان اورشلیم را تا حصار عریض، مستحکم ساختند.
\v 9 و به پهلوی ایشان، رَفایا پسر حُور که رئیسِ نصفِ قسمت اورشلیم بود، تعمیر نمود.
\v 10 و به پهلوی ایشان، یدایا پسر حَرُوماف در برابر خانه خود تعمیر نمود و به پهلوی او حَطُّوش پسر حَشَبْنِیا، تعمیر نمود.
\v 11 و مَلْکِیا پسر حاریم و حَشُّوب پسر فَحَتْ موآب، قسمت دیگر و بُرج تنورها را تعمیر نمودند.
\v 12 و به پهلوی او، شَلُّوم پسر هَلُّوحیش رئیسِ نصفِ قسمت اورشلیم، او و دخترانش تعمیر نمودند.
\v 13 و حانُون و ساکنان زانوح، دروازه درّه را تعمیر نمودند. ایشان آن را بنا کردند و درهایش را با قفلها و پشتبندهایش برپا نمودند و هزار ذراع حصار را تا دروازه خاکروبه.
\v 14 و مَلْکیا اَبن رَکاب رئیس قسمت بیت‌هَکّارِیم، دروازه خاکروبه را تعمیر نمود. او آن را بنا کرد و درهایش را با قفلها و پشتبندهایش برپا نمود.
\v 15 و شَلُّون پسر کُلْخُوْزه رئیس قسمت مِصْفَه، دروازه چشمه را تعمیر نمود. او آن را بنا کرده، سقف آن را ساخت و درهایش را با قفلها و پشت‌بندهایش برپا نمود و حصار بَرْکَه شَلَحْ را نزد باغ پادشاه نیز تا پله‌ها‌یی که از شهر داوود فرود می‌آمد.
\v 16 و بعد از او نَحَمِیا پسر عَزْبُوق رئیسِ نصفِ قسمت بیت‌صور، تا برابر مقبره داوود و تا بِرْکَه مصنوعه و تا بیت جبّاران را تعمیر نمود.
\v 17 و بعد از او لاویان، رَحُوْم پسر بانی تعمیر نمود و به پهلوی او حَشَبْیا رئیسِ نصفِ قسمت قَعیلَه در حصّه خود تعمیر نمود.
\v 18 و بعد از او برادران ایشان، بَوّای پسر حیناداد، رئیسِ نصفِ قسمت قَعیلَه تعمیر نمود.
\v 19 و به پهلوی او، عازَرْ پسر یشُوع رئیس مِصْفَه قسمت دیگر را در برابر فراز سلاح‌خانه نزد زاویه، تعمیر نمود.
\v 20 و بعد از او باروک پسر زَبّای، به صمیم قلب قسمت دیگر را از زاویه تا دروازه اَلْیاشیب، کاهن اعظم تعمیر نمود.
\v 21 و بعد از او مَریمُوت پسر اوریا پسر هَقُّوص قسمت دیگر را از در خانه الیاشیب تا آخر خانه اَلْیاشیب، تعمیر نمود.
\v 22 و بعد از او کاهنان، از اهل غُوْر تعمیر نمودند.
\v 23 و بعد از ایشان، بنیامین و حَشُّوب در برابر خانه خود تعمیر نمودند. و بعد از ایشان، عَزریا پسر مَعَسْیا پسر عَنَنْیا به جانب خانه خود تعمیر نمود.
\v 24 و بعد از او، بنّوی پسر حینادادقسمت دیگر را از خانه عَزَرْیا تا زاویه و تا برجش تعمیر نمود.
\v 25 و فالال پسر اوزای از برابر زاویه و برجی که از خانه فوقانی پادشاه خارج و نزد زندانخانه است، تعمیر نمود. و بعد از او فدایا پسر فَرْعُوش،
\v 26 و نَتِینیم، در عُوفَل تا برابر دروازه آب بسوی مشرق و برج خارجی، ساکن بودند.
\v 27 و بعد از او، تَقُّوعیان قسمت دیگر را از برابر برج خارجی بزرگ تا حصار عُوفَل تعمیر نمودند.
\v 28 و کاهنان، هر کدام در برابر خانه خود از بالای دروازه اسبان تعمیر نمودند.
\v 29 و بعد از ایشان صادوق پسر اِمّیر در برابر خانه خود تعمیر نمود و بعد از او شَمَعْیا پسر شَکَنْیا که مستحفظ دروازه شرقی بود، تعمیر نمود.
\v 30 و بعد از او حَنَنْیا پسر شَلَمْیا و حانُون پسر ششم صالاف، قسمت دیگر را تعمیر نمودند و بعد از ایشان مَشُلاّم پسر بَرَکِیا در برابر مسکن خود، تعمیر نمود.
\v 31 و بعد او از مَلْکِیا که یکی از زرگران بود، تا خانه‌های نَتِینْیم و تاجران را در برابر دروازه مفقاد تا بالاخانه برج، تعمیر نمود.
\v 32 و میان بالاخانه برج و دروازه گوسفند را زرگران و تاجران، تعمیر نمودند.