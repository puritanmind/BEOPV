\c 12
\p
\v 1 و اینانند کاهنان و لاویانی که با زَرُبّابِل پسر شَئَلْتیئیل و یشُوع برآمدند. سَرایا و اِرْمیا و عَزْرا.
\v 2 اَمَرْیا و مَلُّوک و حَطُّوش.
\v 3 و شَکَنْیا و رَحُوم و مَریمُوت.
\v 4 و عِدُّو و جِنْتُوی و اَبِیا.
\v 5 و مِیامین و مَعَدْیا و بِلْجَه.
\v 6 و شَمَعْیا و یویاریب ویدَعْیا.
\v 7 و سَلُّو و عامُوق و حِلْقیا و یدَعْیا. اینان رؤسای کاهنان و برادران ایشان در ایّام یشُوع بودند.
\v 8 و لاویان، یشُوع و بِنُّوی و قَدْمیئیل و شَرَبْیا و یهودا و مَتَّنْیا که او و برادرانش پیشوایانِ تسبیح‌خوانان بودند.
\v 9 و برادران ایشان بَقْبُقْیه و عُنی در مقابل ایشان در جای خدمت خود بودند.
\v 10 و یشُوع یویاقیم را تولید نمود و یویاقیم اَلِیاشیب را آورد و اَلِیاشیب یویاداع را آورد.
\v 11 و یویاداع یوناتان را آورد و یوناتان یدُّوع را آورد.
\v 12 و در ایّام یویاقیم رؤسای خاندانهای آبای کاهنان اینان بودند. از سَرایا مرایا و از اِرْمیا حَنَنْیا.
\v 13 و از عَزْرا، مَشُلاّم و از اَمَرْیا، یهُوحانان.
\v 14 و از مَلیکُو، یوناتان و از شَبَنْیا، یوسف.
\v 15 و از حاریم، عَدْنا و از مَرایوت، حِلْقای.
\v 16 و از عِدُّو، زکریّا و از جِنْتُون، مَشُلاّم.
\v 17 و از اَبِیا، زِکْری و از مِنْیامین و مُوعَدْیا، فِلْطای.
\v 18 و از بِلْجَه، شَمُّوع و از شَمَعْیا، یهُوِناتان.
\v 19 و از یویاریب، مَتْنای و از یدَعْیا، عُزّی.
\v 20 و از سَلاّی، قَلاّی و از عاموق، عابر.
\v 21 و از حِلْقِیا، حَشَبْیا و از یدَعْیا، نَتَنْئیل.
\v 22 و رؤسای آبای لاویان، در ایّام اَلِیاشیب و یهُویاداع و یوحانان و یدُّوع ثبت شدند و کاهنان نیز در سلطنت داریوش فارسی.
\v 23 و رؤسای آبای بنی‌لاوی در کتاب تواریخ ایّام تا ایّام یوحانان پسر اَلْیاشیب ثبت گردیدند.
\v 24 و رؤسای لاویان، حَشَبْیا و شَرَبْیا و یشُوع پسر قَدْمیئیل و برادرانشان در مقابل ایشان، تا موافق فرمان داوود مرد خدا، گروه برابر گروه، حمد و تسبیح بخوانند.
\v 25 و مَتَّنْیا و بَقْبُقْیا و عُوْبَدْیا و مَشُلاّم و طَلْمون و عَقُّوب دربانان بودند که نزد خزانه‌های دروازه‌ها پاسبانی می‌نمودند.
\v 26 اینان در ایّام یوْیاقیم پسر یشُوع پسر یوصاداق و در ایّام نَحَمْیای والی و عَزْرای کاهن کاتب بودند.
\v 27 و هنگام تبریک نمودن حصار اورشلیم، لاویان را از همه مکان‌های ایشان طلبیدند تا ایشان را به اورشلیم بیاورند که با شادمانی و حمد و سرود با دفّ و چنگ و عود آن را تبریک نمایند.
\v 28 پس پسران مغنیان، از دایره گِرداگِرد اورشلیم و از دهات نَطُوفاتیان جمع شدند.
\v 29 و از بیت‌جِلْجال و از مزرعه‌های جِبَع و عَزْمُوت، زیرا که مغنیان به اطراف اورشلیم به جهت خود دهات بنا کرده بودند.
\v 30 و کاهنان و لاویان خویشتن را تطهیر نمودند و قوم و دروازه‌ها و حصار را نیز تطهیر کردند.
\v 31 و من رؤسای یهودا را بر سر حصار آوردم و دو دستهٔ بزرگ از تسبیح‌خوانان معیّن کردم که یکی از آنها به طرف راست بر سر حصار تا دروازه خاکروبه به هیئت اجماعی رفتند.
\v 32 و در عقب ایشان، هُوشَعْیا و نصف رؤسای یهُودا.
\v 33 و عَزَرْیا و عَزْرا و مَشُلاّم.
\v 34 و یهُودا و بنیامین شَمَعْیا و اِرْمیا.
\v 35 و بعضی از پسران کاهنان با شیپورها یعنی زَکریا پسر یوناتان پسر شَمَعْیا پسر مَتَّنْیا پسر میکایا پسر زَکّور پسر آصاف.
\v 36 و برادران او شَمَعْیا و عَزَرْیئیل و مِلَلای و جِلَلای و ماعای و نَتَنْئیل و یهودا و حَنانی با آلات موسیقی داوود مرد خدا، و عَزْرای کاتب پیش ایشان بود.
\v 37 پس ایشان نزد دروازه چشمه که برابر ایشان بود، بر پله‌های شهر داوود بر فراز حصار بالای خانه داوود، تا دروازه آب به طرف مشرق رفتند.
\v 38 و گروه دوم، تسبیح‌خوانان در مقابل ایشان به هیئت اجماعی رفتند و من و نصف قوم بر سر حصار، از نزد برج تنور تا حصار عریض در عقب ایشان رفتیم.
\v 39 و ایشان از بالای دروازه اِفْرایم و بالای‌دروازه کُهْنَه و بالای دروازه ماهی و بُرج حَنَنْئیل و بُرج مِئَه تا دروازه گوسفندان (رفته)، نزد دروازه سِجْن توقّف نمودند.
\v 40 پس هر دو گروه تسبیح‌خوانان در خانه خدا ایستادند و من و نصف سروران ایستادیم.
\v 41 و اِلْیاقیم و مَعَسْیا و مِنْیامین و میکایا و اَلْیوعِینای و زَکَریا و حَنَنْیای کَهَنَه با شیپورها،
\v 42 و مَعَسْیا و شَمَعْیا و اِلعازار و عُزّی و یوحانان و مَلْکِیا و عیلام و عازَر، و مغنیان و یزْرَحْیای وکیل به صدای بلند سراییدند.
\v 43 و در آن روز، قربانی‌های عظیم گذرانیده، شادی نمودند، زیرا خدا ایشان را بسیار شادمان گردانیده بود و زنان و اطفال نیز شادی نمودند. پس شادمانی اورشلیم از جایهای دور شنیده شد.
\v 44 و در آن روز، کسانی چند بر حجره‌ها به جهت خزانه‌ها و هدایا و نوبرها و عشرها تعیین شدند تا سهم‌های کاهنان و لاویان را از مزرعه‌های شهرها برحسب تورات در آنها جمع کنند، زیرا که یهودا دربارهٔ کاهنان و لاویانی که به خدمت می‌ایستادند، شادی می‌نمودند.
\v 45 و ایشان با مغنیان و دربانان، موافق حکم داوود و پسرش سلیمان، ودیعت خدای خود و لوازم تطهیر را نگاه داشتند.
\v 46 زیرا که در ایّام داوود و آساف از قدیم، رؤسای مغنیان بودند و سرودهای حمد و تسبیح برای خدا (می‌خواندند).
\v 47 و تمامی اسرائیل در ایّام زَرُبّابِل و در ایّام نَحَمْیا، سهم‌های مغنیان و دربانان را روز به روز می‌دادند و ایشان وقف به لاویان می‌دادند و لاویان وقف به بنی‌هارون می‌دادند.
