\c 1
\p
\v 1 وحی که حَبَقُّوق نبّی آن را دید.
\v 2 ای خداوند تا به کی فریاد برمی‌آورم و نمی‌شنوی؟ تا به کی نزد تو از ظلم فریاد برمی‌آورم و نجات نمی‌دهی؟
\v 3 چرا بی عدالتی را به من نشان می‌دهی و بر ستم نظر می‌نمایی و غضب و ظلم پیش روی من می‌باشد؟ منازعه پدید می‌آید و مخاصمت سر خود را بلند می‌کند.
\v 4 از این سبب، شریعت سست شده است و عدالت هرگز صادر نمی‌شود. چونکه شریران عادلان را احاطه می‌نمایند. بنابراین عدالت مُعْوَج شده صادر می‌گردد.
\v 5 در میان امّت‌ها نظر کنید و ملاحظه نمایید و به شدّت متحیّر شوید. زیرا که در ایّام شما کاری می‌کنم که اگر شما را هم از آن مخبر سازند، باور نخواهید کرد.
\v 6 زیرا که اینک آن امّت تلخ و تندخو، یعنی کلدانیان را برمی‌انگیزانم که در وسعت جهان می‌رفتند تا مسکن‌هایی را که از آن ایشان نیست به تصرّف آورند.
\v 7 ایشان هولناک و مَهیب می‌باشند. حکم و جلال ایشان از خود ایشان صادر می‌شود.
\v 8 اسبان ایشان از پلنگها چالاکتر و از گرگانِ شب تیزروترند و سواران‌ایشان جست و خیز می‌کنند. و سواران ایشان از جای دور آمده، مثل عقابی که برای خوراک بشتابد می‌پرند.
\v 9 همهٔ ایشان برای ظلم می‌آیند. توجه روی ایشان بطرف پیش است و اسیران را مثل ریگ جمع می‌کنند.
\v 10 و ایشان پادشاهان را استهزا می‌نمایند و سرورانْ مسخره ایشان می‌باشند. بر همه قلعه‌ها می‌خندند و خاک را توده نموده، آنها را مُسَخّر می‌سازند.
\v 11 پس مثل باد بشتاب رفته، عبور می‌کنند و مجرم می‌شوند. این قوّت ایشان خدای ایشان است.
\v 12 ای یهوه خدای من! ای قدّوس من! آیا تو از ازل نیستی؟ پس نخواهیم مرد. ای خداوند ایشان را برای داوری معیّن کرده‌ای و ای صَخْره، ایشان را برای تأدیب تأسیس نموده‌ای.
\v 13 چشمان تو پاکتر است از اینکه به بدی بنگری و به بی‌عدالتی نظر نمی‌توانی کرد. پس چرا خیانتکاران را ملاحظه می‌نمایی و حینی که شریر کسی را که از خودش عادل تر است می‌بلعد، خاموش می‌مانی؟
\v 14 و مردمان را مثل ماهیان دریا و مانند حشراتی که حاکمی ندارند می‌گردانی؟
\v 15 او همگی ایشان را به قّلاب برمی‌کشد و ایشان را به دام خود می‌گیرد و در تور خویش آنها را جمع می‌نماید. از اینجهت، مسرور و شادمان می‌شود.
\v 16 بنابراین، برای دام خود قربانی می‌گذراند وبرای تور خویش بخور می‌سوزاند. چونکه نصیب او از آنها فربه و خوراک وی لذیذ می‌شود.
\v 17 آیا از اینجهت دام خود را خالی خواهد کرد و از پیوسته کُشتنِ امّت‌ها دریغ نخواهد نمود؟