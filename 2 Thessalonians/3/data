\c 3
\p
\v 1 خلاصه ای برادران، برای ما دعا کنید تا کلام خداوند جاری شود و جلال یابد چنانکه در میان شما نیز؛
\v 2 و تا از مردم ناشایستهٔ شریر بِرَهیم زیرا که همه را ایمان نیست.
\v 3 امّا امین است آن خداوندی که شما را استوار و از شریر محفوظ خواهد ساخت.
\v 4 امّا بر شما در خداوند اعتماد داریم که آنچه به شما امر کنیم، به عمل می‌آورید و نیز خواهید آورد.
\v 5 و خداوند دلهای شما را به محبّت خدا و به صبر مسیح هدایت کند.
\v 6 ولی ای برادران، شما را به نام خداوند خود عیسی مسیح حکم می‌کنیم که از هر برادری که بی‌نظم رفتار می‌کند و نه برحسب آن قانونی که از ما گرفت، کناره گیرید.
\v 7 زیرا خود آگاه هستید که چگونه بایستی از ما پیروی نمایید، چونکه در میان شما بی‌نظم رفتار نکردیم،
\v 8 و نان هیچ‌کس را مفت نخوردیم، بلکه به زحمت و مشقّت شبانه‌روز به کار مشغول بودیم تا بر هیچ‌کس از شما بار ننهیم.
\v 9 نه آنکه اختیار نداریم، بلکه تا خود را نمونه برای شما سازیم تا از ما پیروی کنید.
\v 10 زیرا هنگامی که نزد شما هم بودیم، این را به شما امر فرمودیم که، اگر کسی خواهد کار نکند، غذا هم نخورد.
\v 11 زیرا شنیدیم که، بعضی در میان شما بی‌نظم رفتار می‌کنند، که کاری نمی‌کنند، بلکه فضول هستند.
\v 12 امّا چنین اشخاص را در خداوند ما عیسی مسیح حکم و نصیحت می‌کنیم که، به آرامی کار کرده، نان خود را بخورند.
\v 13 امّا شما ای برادران از نیکوکاری خسته مشوید.
\v 14 ولی اگر کسی سخن ما را در این رساله اطاعت نکند، او را نشان کنید و با وی معاشرت مکنید تا شرمنده شود.
\v 15 امّا او را دشمن مشمارید، بلکه چون برادر، او را هشدار دهید.
\v 16 امّا خود خداوندِ آرامش شما را پیوسته در هر صورت، آرامش عطا کند و خداوند با همگی شما باد.
\v 17 این درود به دست من پولُس که نشان ویژه در هر رساله است بدینطور می‌نویسم،
\v 18 فیض خداوند ما عیسی مسیح با همهٔ شما باد. آمین.