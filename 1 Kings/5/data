\c 5
\p
\v 1 و حیرام، پادشاه صور، خادمان خود را نزد سلیمان فرستاد، چونکه شنیده بود که او را به جای پدرش به پادشاهی مسح کرده‌اند، زیرا که حیرام همیشه دوست داوود بود.
\v 2 و سلیمان نزدحیرام فرستاده، گفت‌
\v 3 که تو پدر من داوود را می‌دانی که نتوانست خانه‌ای به اسم یهُوَه، خدای خود بنا نماید به سبب جنگهایی که او را احاطه می‌نمود تا خداوند ایشان را زیر کف پاهای او نهاد.
\v 4 امّا الآن یهُوَه، خدای من، مرا از هر طرف آرامی داده است که هیچ دشمنی و هیچ واقعۀ بدی وجود ندارد.
\v 5 و اینک مراد من این است که خانه‌ای به اسم یهُوَه، خدای خود، بنا نمایم چنانکه خداوند به پدرم داوود وعده داد و گفت که پسرت که او را به جای تو بر کرسی خواهم نشانید، خانه را به اسم من بنا خواهد کرد.
\v 6 و حال امر فرما که سروهای آزاد از لبنان برای من قطع نمایند و خادمان من همراه خادمان تو خواهند بود، و مزد خادمانت را موافق هرآنچه بفرمایی به تو خواهم داد، زیرا تو می‌دانی که در میان ما کسی نیست که مثل صیدونیان در قطع نمودن درختان ماهر باشد.
\v 7 پس چون حیرام سخنان سلیمان را شنید، به غایت شادمان شده، گفت، امروز خداوند متبارک باد که به داوود پسری حکیم بر این قوم عظیم عطا نموده است.
\v 8 و حیرام نزد سلیمان فرستاده، گفت، پیغامی که نزد من فرستادی اجابت نمودم و من خواهش تو را دربارۀ چوب سرو آزاد و چوب صنوبر بجا خواهم آورد.
\v 9 خادمان من آنها را از لبنان به دریا فرود خواهند آورد و من آنها را بَسْتَنه خواهم ساخت در دریا، تا مکانی که برای من معیّن کنی و آنها را در آنجا از هم باز خواهم کرد تا آنها را بِبَری و امّا تو دربارۀ دادن آذوقه به خانۀ من ارادۀ مرا به جا خواهی آورد.
\v 10 پس حیرام چوبهای سرو آزاد و چوبهای صنوبر راموافق تمامی اراده‌اش به سلیمان داد.
\v 11 و سلیمان بیست هزار کُرّ گندم و بیست هزار کُرّ روغن صاف به حیرام به جهت قوّت خانه‌اش داد، و سلیمان هرساله اینقدر به حیرام می‌داد.
\v 12 و خداوند سلیمان را به نوعی که به او وعده داده بود، حکمت بخشید و در میان حیرام و سلیمان صلح بود و با یکدیگر عهد بستند.
\v 13 و سلیمان پادشاه از تمامی اسرائیل سُخْرَه گرفت و آن سُخْرَه سی هزار نفر بود.
\v 14 و از ایشان ده هزار نفر، هر ماهی به نوبت به لبنان می‌فرستاد. یک ماه در لبنان و دو ماه در خانۀ خویش می‌ماندند. و اَدُونیرام رئیس سُخْرَه بود.
\v 15 و سلیمان را هفتاد هزار مرد باربردار و هشتاد هزار نفر چوبْبُر در کوه بود.
\v 16 سوای سروران گماشتگان سلیمان که ناظر کار بودند، یعنی سه‌هزار و سیصد نفر که بر عاملان کار ضابط بودند.
\v 17 و پادشاه امر فرمود تا سنگهای بزرگ و سنگهای گرانبها و سنگهای تراشیده شده به جهت بنای خانه کَندند.
\v 18 و بنایان سلیمان و بنایان حیرام و جِبْلیان آنها را تراشیدند، پس چوبها و سنگها را به جهت بنای خانه مهیّا ساختند.
