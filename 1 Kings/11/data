\c 11
\p
\v 1 و سلیمان پادشاه سوای دختر فرعون، زنان غریب بسیاری را از موآبیان و عَمّونیان و ادومیان و صیدونیان و حِتِّیان دوست می‌داشت.
\v 2 از امّتهایی که خداوند دربارهٔ ایشان بنی‌اسرائیل را فرموده بود که شما به ایشان درنیایید و ایشان به شما درنیایند، مبادا دل شما را به پیروی خدایان خود مایل گردانند. و سلیمان با اینها به محبّت مُلْصَق شد.
\v 3 و او را هفتصد زن بانو و سیصد مُتعه بود و زنانش دل او را برگردانیدند.
\v 4 و در وقت پیری سلیمان واقع شد که زنانش دل او را به پیروی خدایان غریب مایل ساختند، و دل او مثل دل پدرش داوود با یهُوَه، خدایش کامل نبود.
\v 5 پس سلیمان در عقب عَشْتُورَت، خدای صیدونیان، و در عقب مِلْکُوم رِجْسِ عمونیان رفت.
\v 6 و سلیمان در نظر خداوند شرارت ورزیده، مثل پدرش داوود، خداوند را پیروی کامل ننمود.
\v 7 آنگاه سلیمان در کوهی که روبروی اورشلیم است مکانی بلند به جهت کَمُوش که رِجْسِ موآبیان است، و به جهت مُولَک، رِجْسِ بنی‌عمون بنا کرد.
\v 8 و همچنین به جهت همۀ زنان غریب خود که برای خدایان خویش بخور می‌سوزانیدند و قربانی‌ها می‌گذرانیدند، عمل نمود.
\v 9 پس خشم خداوند بر سلیمان افروخته شد از آن جهت که دلش از یهُوَه، خدای اسرائیل منحرف گشت که دو مرتبه بر او ظاهر شده،
\v 10 او را در همین باب امر فرموده بود که پیروی خدایان دیگر را ننماید. امّا آنچه خداوند به او امر فرموده بود، به جا نیاورد.
\v 11 پس خداوند به سلیمان گفت، چونکه این عمل را نمودی و عهد و فرایض مرا که به تو امر فرمودم نگاه نداشتی، البتّه سلطنت را از تو پاره کرده، آن را به بنده‌ات خواهم داد.
\v 12 امّا در ایّام تو این را به خاطر پدرت، داوود نخواهم کرد، امّا از دست پسرت آن را پاره خواهم کرد.
\v 13 ولی تمامی مملکت را پاره نخواهم کرد بلکه یک سبط را به خاطر بنده‌ام داوود و به خاطر اورشلیم که برگزیده‌ام به پسر تو خواهم داد.
\v 14 و خداوند دشمنی برای سلیمان برانگیزانید، یعنی هَدَد اَدومی را که از نسل پادشاهان اَدُوم بود.
\v 15 زیرا هنگامی که داوود در اَدوم بود و یوآب که سردار لشکر بود، برای دفن کردن کشتگان رفته بود و تمامی ذکوران اَدوم را کشته بود.
\v 16 (زیرا یوآب و تمامی اسرائیل شش ماه در آنجا ماندند تا تمامی ذکوران اَدُوم را منقطع ساختند).
\v 17 آنگاه هَدَد با بعضی اَدُومیان که از بندگان پدرش بودند، فرار کردند تا به مصر بروند،و هَدَد بچه‌ای کوچک بود.
\v 18 پس، از مدیان روانه شده، به فاران آمدند، و چند نفر از فاران با خود برداشته، به مصر نزد فرعون، پادشاه مصر آمدند، و او وی را خانه‌ای داد و معیشتی برایش تعیین نمود و زمینی به او ارزانی داشت.
\v 19 و هَدَد در نظر فرعون التفات بسیار یافت و خواهر زن خود، یعنی خواهر تَحْفَنِیسِ مَلِکَه را به وی به زنی داد.
\v 20 و خواهر تَحْفَنِیس پسری جَنُوْبَت نام برای وی زایید و تَحْفَنِیس او را در خانۀ فرعون از شیر بازداشت و جَنُوْبَت در خانۀ فرعون در میان پسران فرعون می‌بود.
\v 21 و چون هَدَد در مصر شنید که داوود با پدران خویش خوابیده، و یوآب، سردار لشکر مُرده است، هَدَد به فرعون گفت، مرا رخصت بده تا به ولایت خود بروم.
\v 22 فرعون به وی گفت، امّا تو را نزد من چه چیز کم است که اینک می‌خواهی به ولایت خود بروی؟ گفت، هیچ، امّا مرا البتّه مرخّص نما.
\v 23 و خدا دشمنی دیگر برای وی برانگیزانید، یعنی رَزُون بن‌اَلیداع را که از نزد آقای خویش، هَدَدعَزَر، پادشاه صُوْبَه فرار کرده بود.
\v 24 و مردان چندی نزد خود جمع کرده، سردار فوجی شد هنگامی که داوود بعضی ایشان را کشت. پس به دمشق رفتند و در آنجا ساکن شده، در دمشق حکمرانی نمودند.
\v 25 و او در تمامی روزهای سلیمان، دشمن اسرائیل می‌بود، علاوه بر ضرری که هَدَد می‌رسانید و از اسرائیل نفرت داشته، بر اَرام سلطنت می‌نمود.
\v 26 و یرُبْعام بن‌نَباط افرایمی از صَرَدَه که بندۀ سلیمان و مادرش مسمّی به صَرُوْعَه و بیوه زنی بود، دست خود را نیز به ضد پادشاه بلند کرد.
\v 27 وسبب آنکه دست خود را به ضد پادشاه بلند کرد، این بود که سلیمان مِلّوُ را بنا می‌کرد، و رخنۀ شهر پدر خود داوود را تعمیر می‌نمود.
\v 28 و یرُبْعام مرد شجاع جنگی بود. پس چون سلیمان آن جوان را دید که در کار مردی زرنگ بود او را بر تمامی امور خاندان یوسف بگماشت.
\v 29 و در آن زمان واقع شد که یرُبْعام از اورشلیم بیرون می‌آمد و اَخِیای شیلونی نبی در راه به او برخورد، و جامه تازه‌ای در برداشت و ایشان هر دو در صحرا تنها بودند.
\v 30 پس اَخِیا جامۀ تازه‌ای که در برداشت گرفته، آن را به دوازده قسمت پاره کرد.
\v 31 و به یرُبْعام گفت، ده قسمت برای خود بگیر زیرا که یهُوَه، خدای اسرائیل چنین می‌گوید، اینک من مملکت را از دست سلیمان پاره می‌کنم و ده سبط به تو می‌دهم.
\v 32 و به خاطر بندۀ من، داوود و به خاطر اورشلیم، شهری که از تمامی قبیله‌های بنی‌اسرائیل برگزیده‌ام، یک سبط از آن او خواهد بود.
\v 33 چونکه ایشان مرا ترک کردند و عَشْتُورَت، خدای صیدونیان، و کَمُوش، خدای موآب، و ملکوم، خدای بنی‌عمّون را سجده کردند، و در راه‌های من رفتار ننمودند و آنچه در نظر من راست است، بجا نیاوردند و فرایض و احکام مرا مثل پدرش، داوود نگاه نداشتند.
\v 34 امّا تمام مملکت را از دست او نخواهم گرفت بلکه به خاطر بندۀ خود داوود که او را برگزیدم، از آنرو که اوامر و فرایض مرا نگاه داشته بود، او را در تمامی ایّام روزهایش سرور خواهم ساخت.
\v 35 امّا سلطنت را از دست پسرش گرفته، آن را یعنی ده سبط به تو خواهم داد.
\v 36 و یک سبط به پسرش خواهم بخشید تا بندۀ من، داوود در اورشلیم، شهری که برای خود برگزیده‌ام تا اسم خود را در آن بگذارم، نوری در حضور من همیشه داشته باشد.
\v 37 و تو را خواهم گرفت تا موافق هر چه دلت آرزو دارد، سلطنت نمایی و بر اسرائیل پادشاه شوی.
\v 38 و واقع خواهد شد که اگر هر چه تو را امر فرمایم، بشنوی و به طریق‌هایم رفتار نموده، آنچه در نظرم راست است بجا آوری و فرایض و اوامر مرا نگاه داری چنانکه بندۀ من، داوود آنها را نگاه داشت، آنگاه با تو خواهم بود و خانه‌ای مستحکم برای تو بنا خواهم نمود، چنانکه برای داوود بنا کردم و اسرائیل را به تو خواهم بخشید.
\v 39 و نسل داوود را به سبب این امر ذلیل خواهم ساخت امّا نه تا به ابد.
\v 40 پس سلیمان قصد کشتن یرُبْعام داشت و یرُبْعام برخاسته، به مصر نزد شِیشَق، پادشاه مصر فرار کرد و تا وفات سلیمان در مصر ماند.
\v 41 و بقیۀ امور سلیمان و هر چه کرد و حکمت او، آیا آنها در کتاب وقایعِ سلیمان مکتوب نیست؟
\v 42 و ایّامی که سلیمان در اورشلیم بر تمامی اسرائیل سلطنت کرد، چهل سال بود.
\v 43 پس سلیمان با پدران خود خوابید و در شهر پدر خود داوود دفن شد و پسرش رَحُبْعام در جای او سلطنت نمود.
