\c 4
\p
\v 1 و سلیمان پادشاه بر تمامی اسرائیل پادشاه‌بود.
\v 2 و سردارانی که داشت اینانند، عَزَرْیاهو پسر صادوق کاهن،
\v 3 و اَلِیحُوْرَف و اَخِیا پسران شِیشَه کاتبان و یهُوْشافاط پسر اَخِیلُود وقایع نگار،
\v 4 و بَنایاهُو پسر یهُویاداع، سردار لشکر، و صادوق و ابیاتار کاهنان،
\v 5 و عَزَرْیاهو پسر ناتان، سردار وکلاء و زابود پسر ناتان کاهن و دوست خالص پادشاه،
\v 6 و اَخیشار ناظر خانه و اَدُونیرام پسر عَبْدا، رئیس باجگیران.
\v 7 و سلیمان دوازده وکیل بر تمامی اسرائیل داشت که به جهت خوراک پادشاه و خاندانش تدارک می‌دیدند، که هریک از ایشان یک ماه در سال تدارک می‌دید.
\v 8 و نامهای ایشان این است، بِنْحُور در کوهستان افرایم،
\v 9 و بِنْدَقَر در ماقص و شَعَلْبِیم و بیت‌شمس و ایلون بیت حانان،
\v 10 و بِنْحَسَد در اَرُبُّوت که سوکوه و تمامی زمین حافَر به او تعلق داشت،
\v 11 و بِنْئَبِینَداب در تمامی نافَت دُور که تافَت دختر سلیمان زن او بود،
\v 12 و بَعْنا پسر اَخِیلُود در تَعْنَک و مَجِدُّو و تمامی بیتشان که به جانب صُرْتان زیر یزْرَعِیل است از بیتشان تاآبَل مَحُولَه تا آن طرف یقْمَعام،
\v 13 و بِنْجابَر در رامُوت جِلْعاد که قُرای یاعیر پسر مَنَسّی که در جِلْعاد می‌باشد و بلوکِ اَرْجُوب که در باشان است به او تعلق داشت، یعنی شصت شهر بزرگ حصاردار با پشت‌بندهای برنجین،
\v 14 و اَخیناداب پسر عِدُّو در مَحَنایم،
\v 15 و اَخِیمَعْص در نفتالی که او نیز باسْمَت، دختر سلیمان را به زنی گرفته بود،
\v 16 و بَعْنا پسر حوشای در اَشیر و بَعْلُوت،
\v 17 و یهُوْشافاط پسر فاروح در یسَّاکار،
\v 18 و شِمْعِی پسر ایلا در بنیامین،
\v 19 و جابَر پسر اُوری در زمین جِلْعاد که ولایت سیحون پادشاه اموریان و عوج پادشاه باشان بود و او به تنهایی در آن زمین وکیل بود.
\v 20 و یهودا و اسرائیل مثل ریگ کنارۀ دریا بیشماره بودند و اکل و شرب نموده، شادی می‌کردند.
\v 21 و سُلیمان بر تمامی ممالک، از نهر (فرات) تا زمین فلسطینیان و تا سرحدّ مصر سلطنت می‌نمود، و هدایا آورده، سلیمان را در تمامی ایّام عمرش خدمت می‌کردند.
\v 22 و آذوقۀ سلیمان برای هر روز سی کُّر آرد نرم و شصت کُّر بُلغُور بود.
\v 23 و ده گاو پرواری و بیست گاو از چراگاه و صد گوسفند سوای غزالها و آهوها و گوزنها و مرغهای فربه.
\v 24 زیرا که بر تمامی ماورای نهر از تِفْسَح تا غَزَّه بر همهٔ ملوک ماورای نهر حکمرانی می‌نمود و او را از هر جانب به همۀ اطرافش صلح بود.
\v 25 و یهودا و اسرائیل، هرکس زیر مو و انجیر خود از دان تا بئرشَبَع در تمامی ایّام سلیمان ایمن می‌نشستند.
\v 26 و سلیمان را چهل هزار آخور اسب به جهت ارابه‌هایش و دوازده هزار سوار بود.
\v 27 و آن وکلااز برای خوراک سلیمان پادشاه و همۀ کسانی که بر سفرۀ سلیمان پادشاه حاضر می‌بودند، هر یک در ماه خود تدارک می‌دیدند و نمی‌گذاشتند که به هیچ چیز احتیاج باشد.
\v 28 و جو و کاه به جهت اسبان و اسبان تازی به مکانی که هر کس بر حسب وظیفه‌اش مقرّر بود، می‌آوردند.
\v 29 و خدا به سلیمان حکمت و دانش از حدّ زیاده و وسعت دل مثل ریگ کنارۀ دریا عطا فرمود.
\v 30 و حکمت سلیمان از حکمت تمامی بنی‌مشرق و از حکمت همهٔ مصریان زیاده بود.
\v 31 و از همهٔ آدمیان از اِیتانِ ازراحی و از پسران ماحُول، یعنی حِیمان و کَلْکُول و دَرْدَع حکیم‌تر بود و اسم او در میان تمامی امّت‌هایی که به اطرافش بودند، شهرت یافت.
\v 32 و سه هزار مَثَل گفت و سرودهایش هزار و پنج بود.
\v 33 و دربارۀ درختان سخن گفت: از سرو آزاد لُبنان تا زوفائی که بر دیوارها می‌روید و دربارۀ بهایم و مرغان و حشرات و ماهیان نیز سخن گفت.
\v 34 و از همهٔ طوایف و از تمام پادشاهان زمین که آوازۀ حکمت او را شنیده بودند، می‌آمدند تا حکمت سلیمان را استماع نمایند.