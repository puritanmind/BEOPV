\c 16
\p
\v 1 و کلام خداوند بر ییهُو پسر حَنانی دربارۀ بَعْشا نازل شده، گفت،
\v 2 چونکه تو را از خاک برافراشتم و تو را بر قوم خود، اسرائیل پیشوا ساختم، امّا تو به راه یرُبْعام رفتار نموده، قوم من، اسرائیل را مرتکب گناه ساخته، تا ایشان خشم مرا از گناهان خود به هیجان آوردند،
\v 3 اینک من بَعْشا و خانۀ او را بالکل تلف خواهم نمود و خانۀ تو را مثل خانۀ یرُبْعام پسر نباط خواهم گردانید.
\v 4 آن را که از بَعْشا در شهر بمیرد، سگان بخورند و آن را که در صحرا بمیرد، مرغان هوا بخورند.
\v 5 و بقیه وقایع بَعْشا و آنچه کرد و تهّور او، آیادر کتاب تواریخ ایّام پادشاهان اسرائیل مکتوب نیست؟
\v 6 پس بَعْشا با پدران خود خوابید و در تِرْصَّه مدفون شد و پسرش اِیلَه در جایش پادشاه شد.
\v 7 و نیز کلام خداوند بر ییهُوابن حنانی نبی نازل شد، دربارۀ بَعْشا و خاندانش هم به سبب تمام شرارتی که در نظر خداوند بجا آورده، خشم او را به اعمال دستهای خود به هیجان آورد و مثل خاندان یرُبْعام گردید و هم از این سبب که او را کشت.
\v 8 و در سال بیست و ششم آسا، پادشاه یهودا، اِیلَه پسر بَعْشا در تِرْصَه بر اسرائیل پادشاه شد و دو سال سلطنت نمود.
\v 9 و بندۀ او، زِمْرِی که سردار نصف ارابه‌های او بود، بر او فتنه انگیخت. و او در تِرْصَه در خانۀ اَرْصا که ناظر خانۀ او در تِرْصَه بود، می‌نوشید و مستی می‌نمود.
\v 10 و زِمْرِی داخل شده، او را در سال بیست و هفتم آسا، پادشاه یهودا زد و کشت و در جایش سلطنت نمود.
\v 11 و چون پادشاه شد و بر کرسی وی بنشست، تمام خاندان بَعْشا را زد چنانکه یک مرد از اقربا و اصحاب او را برایش باقی نگذاشت.
\v 12 پس زِمْرِی تمامی خاندان بَعْشا را موافق کلامی که خداوند به واسطۀ ییهُوی نبی دربارۀ بَعْشا گفته بود، هلاک کرد.
\v 13 به سبب تمامی گناهانی که بَعْشا و گناهانی که پسرش اِیلَه کرده، و اسرائیل را به آنها مرتکب گناه ساخته بودند، به طوری که ایشان به اباطیل خویش خشم یهُوَه، خدای اسرائیل رابه هیجان آوردند.
\v 14 و بقیۀ وقایع اِیلَه و هرچه کرد، آیا در کتاب تواریخ ایّام پادشاهان اسرائیل مکتوب نیست؟
\v 15 در سال بیست و هفتم آسا، پادشاه یهودا، زِمْرِی در تِرْصَه هفت روز سلطنت نمود. و قوم در برابر جِبَّتُون که از آن فلسطینیان بود، اردو زده بودند.
\v 16 و قومی که در اردو بودند، شنیدند که زِمْرِی فتنه برانگیخته و پادشاه را نیز کشته است. پس تمامی اسرائیل، عُمْری را که سردار لشکر بود، در همان روز بر تمامی اسرائیل در اردو پادشاه ساختند.
\v 17 آنگاه عُمْری و تمام اسرائیل با وی از جبتون برآمده، تِرْصَه را محاصره نمودند.
\v 18 و چون زِمْرِی دید که شهر گرفته شد، به قصر خانۀ پادشاه داخل شده، خانۀ پادشاه را بر سر خویش به آتش سوزانید و مرد.
\v 19 و این به سبب گناهانی بود که ورزید و آنچه را که در نظر خداوند ناپسند بود بجا آورد، و به راه یرُبْعام و به گناهی که او ورزیده بود، رفتار نموده، اسرائیل را نیز مرتکب گناه ساخت.
\v 20 و بقیۀ وقایع زِمْرِی و فتنه‌ای که او برانگیخته بود، آیا در کتاب تواریخ ایّام پادشاهان اسرائیل مکتوب نیست؟
\v 21 آنگاه قوم اسرائیل به دو دسته تقسیم شدند و نصف قوم تابع تِبْنی پسر جِینَت گشتند تا او را پادشاه سازند و نصف دیگر تابع عُمْری.
\v 22 امّا قومی که تابع عُمْری بودند، بر قومی که تابع تِبْنی پسر جِینَت بودند، غالب آمدند پس تِبْنی مرد و عُمْری سلطنت نمود.
\v 23 در سال سی و یکم آسا، پادشاه یهودا، عُمْری بر اسرائیل پادشاه شد و دوازده سال سلطنت نمود؛ شش سال در تِرْصَه سلطنت کرد.
\v 24 پس کوه سامره را از سامَر به دو وزنۀ نقره خرید و در آن کوه بنایی ساخت و شهری را که بناکرد به نام سامَر که مالک کوه بود، سامره نامید.
\v 25 و عُمْری آنچه در نظر خداوند ناپسند بود، به عمل آورد و از همۀ آنانی که پیش از او بودند، بدتر کرد،
\v 26 زیرا که به تمامی راه‌های یرُبْعام پسر نباط و به گناهانی که اسرائیل را به آنها مرتکب گناه ساخته بود به طوری که ایشان به اباطیل خویش خشم یهُوَه، خدای اسرائیل را به هیجان آورد، رفتار می‌نمود.
\v 27 و بقیۀ اعمال عُمْری که کرد و تهوّری که نمود، آیا در کتاب تواریخ ایّام پادشاهان اسرائیل مکتوب نیست؟
\v 28 پس عُمْری با پدران خویش خوابید و در سامره مدفون شد و پسرش اَخاب در جایش سلطنت نمود.
\v 29 و اَخاب پسر عُمْری در سال سی و هشتم آسا، پادشاه یهودا، بر اسرائیل پادشاه شد، و اَخاب پسر عُمْری بر اسرائیل در سامره بیست و دو سال سلطنت نمود.
\v 30 و اَخاب پسر عُمْری از همۀ آنانی که قبل از او بودند در نظر خداوند بدتر کرد.
\v 31 و گویا رفتار نمودن او به گناهان یرُبْعام پسر نباط سهل می‌بود که اِیزابَل، دختر اَتْبَعْل، پادشاه صیدونیان را نیز به زنی گرفت و رفته، بَعل را عبادت نمود و او را سجده کرد.
\v 32 و مذبحی به جهت بعل در خانۀ بَعل که در سامره ساخته بود، برپا نمود.
\v 33 و اَخاب اشیره را ساخت و اَخاب در اعمال خود افراط نموده، خشم یهُوَه، خدای اسرائیل را بیشتر از همهٔ پادشاهان اسرائیل که قبل از او بودند، به هیجان آورد.
\v 34 و در ایّام او، حیئیلِ بیت‌ئیلی، اریحا را بنا کرد و بنیادش را بر نخست‌زادۀ خود ابیرام نهاد و دروازه‌هایش را برپسر کوچک خود سُجُوب برپا کرد، موافق کلام خداوند که به واسطۀ یوشع پسر نون گفته بود.
