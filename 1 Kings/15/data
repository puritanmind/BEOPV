\c 15
\p
\v 1 و در سال هجدهم پادشاهی یرُبْعام پسر نباط، اَبِیام بر یهودا پادشاه شد.
\v 2 سه سال در اورشلیم سلطنت نمود و اسم مادرش مَعْکَه دختر اَبْشالوم بود.
\v 3 و در تمامی گناهانی که پدرش قبل از او کرده بود، رفتار می‌نمود، و دلش با یهُوَه، خدایش مثل دل پدرش داوود کامل نبود.
\v 4 امّا یهُوَه، خدایش به خاطر داوود وی را نوری در اورشلیم داد تا پسرش را بعد از او برقرار گرداند، و اورشلیم را استوار نماید.
\v 5 چونکه داوود آنچه در نظر خداوند راست بود، بجا می‌آورد و از هرچه او را امر فرموده، تمام روزهای عمرش تجاوز ننموده بود، مگر در امرِ اُوریای حتّی.
\v 6 و در میان رَحُبْعام و یرُبْعام تمام روزهای عمرش جنگ بود.
\v 7 و بقیۀ وقایع اَبِیام و هرچه کرد، آیا در کتاب تواریخ ایّام پادشاهان یهودا مکتوب نیست؟ و در میان اَبِیام و یرُبْعام جنگ بود.
\v 8 و اَبِیام با پدران خویش خوابید و او را در شهر داوود دفن کردند و پسرش آسا در جایش سلطنت نمود.
\v 9 و در سال بیستم یرُبْعام پادشاه اسرائیل، آسا بر یهودا پادشاه شد.
\v 10 و در اورشلیم چهل و یک سال پادشاهی کرد و اسم مادرش مَعْکَه دختر اَبْشالوم بود.
\v 11 و آسا آنچه در نظر خداوند راست بود، مثل پدرش، داوود عمل نمود.
\v 12 و الواط را از ولایت بیرون کرد و بت‌هایی را که پدرانش ساخته بودند، دور نمود.
\v 13 و مادر خود، مَعْکَه را نیز از ملکه بودن معزول کرد، زیرا که او تمثالی به جهت اشیره ساخته بود. و آسا تمثال او را قطع نموده، آن را در درّه قِدْرُون سوزانید.
\v 14 امّا مکان‌های بلند برداشته نشد، امّا دل آسا در تمام ایّامش با خداوند کامل می‌بود.
\v 15 و چیزهایی را که پدرش وقف کرده و آنچه خودش وقف نموده بود، از نقره و طلا و ظروف، در خانۀ خداوند درآورد.
\v 16 و در میان آسا و بَعْشا، پادشاه اسرائیل، تمام روزهای ایشان جنگ می‌بود.
\v 17 و بَعْشا پادشاه اسرائیل بر یهودا برآمده، رامَه را بنا کرد تا نگذارد که کسی نزد آسا، پادشاه یهودا رفت و آمد نماید.
\v 18 آنگاه آسا تمام نقره و طلا را که در خزانه‌های خانۀ خداوند و خزانه‌های خانۀ پادشاه باقی مانده بود گرفته، آن را به دست بندگان خود سپرد و آسا پادشاه ایشان را نزد بَنْهَدَد پسر طَبْرِمُّون پسر حَزْیون، پادشاه ارام که در دمشق ساکن بود فرستاده، گفت:
\v 19 در میان من و تو و در میان پدر من و پدر تو عهد بوده است؛ اینک هدیه‌ای از نقره و طلا نزد تو فرستادم؛ پس بیا و عهد خود را با بَعْشا، پادشاه اسرائیل بشکن تا او از نزد من برود.
\v 20 و بَنْهَدَد، آسا پادشاه را اجابت نموده، سرداران‌افواج خود را بر شهرهای اسرائیل فرستاد و عِیون ودان و آبَلْبیت مَعْکَه و تمامی کِنَّروت را با تمامی زمین نفتالی مغلوب ساخت.
\v 21 و چون بَعْشا این را شنید بنا نمودن رامه را ترک کرده، در تِرْصَه اقامّت نمود.
\v 22 و آسا پادشاه در تمام یهودا ندا درداد که احدی از آن مستثنی نبود تا ایشان سنگهای رامه و چوب آن را که بَعْشا بنا می‌کرد برداشتند، و آسا پادشاه جَبَع بنیامین و مِصْفَه را با آنها بنا نمود.
\v 23 و بقیۀ تمامی وقایع آسا و تهّور او و هرچه کرد و شهرهایی که بنا نمود، آیا در کتاب تواریخ ایّام پادشاهان یهودا مذکور نیست؟ امّا در زمان پیری‌اش درد پا داشت.
\v 24 و آسا با پدران خویش خوابید و او را در شهر داوود با پدرانش دفن کردند، و پسرش یهُوشافاط در جایش سلطنت نمود.
\v 25 و در سال دومِ آسا، پادشاهِ یهودا، ناداب پسر یرُبْعام بر اسرائیل پادشاه شد، و دو سال بر اسرائیل پادشاهی کرد.
\v 26 و آنچه در نظر خداوند ناپسند بود، بجا می‌آورد و به راه پدر خود و به گناه او که اسرائیل را به آن مرتکب گناه ساخته بود، رفتار می‌نمود.
\v 27 و بَعْشا پسر اَخِیا که از خاندان یسَّاکار بود، بر وی فتنه انگیخت و بَعْشا او را در جِبَّتُون که از آن فلسطینیان بود، کشت و ناداب و تمامی اسرائیل، جِبَّتون را محاصره نموده بودند.
\v 28 و در سال سومِ آسا، پادشاه یهودا، بَعْشا او را کشت و در جایش سلطنت نمود.
\v 29 و چون او پادشاه شد، تمام خاندان یرُبْعام را کشت و کسی را برای‌یرُبْعام زنده نگذاشت تا همه را هلاک کرد موافق کلام خداوند که به واسطۀ بندۀ خود اَخِیای شیلونی گفته بود.
\v 30 و این به سبب گناهانی شد که یرُبْعام ورزیده، و اسرائیل را به آنها مرتکب گناه ساخته، و خشم یهُوَه، خدای اسرائیل را به آنها به هیجان آورده بود.
\v 31 و بقیۀ وقایع ناداب و هرچه کرد، آیا در کتاب تواریخ ایّام پادشاهان اسرائیل مکتوب نیست؟
\v 32 و در میان آسا و بَعْشا، پادشاه اسرائیل، در تمام روزهای ایشان جنگ می‌بود.
\v 33 در سال سوم آسا، پادشاه یهودا، بَعْشا پسر اَخِیا بر تمامی اسرائیل در تِرْصَه پادشاه شد و بیست و چهار سال سلطنت نمود.
\v 34 و آنچه در نظر خداوند ناپسند بود، می‌کرد و به راه یرُبْعام و به گناهی که اسرائیل را به آن مرتکب گناه ساخته بود، رفتار می‌نمود.