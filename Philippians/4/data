\c 4
\p
\v 1 بنابراین، ای برادران عزیز و مورد اشتیاق من و شادی و تاج من، به همینطور در خداوند استوار باشید ای عزیزان.
\v 2 از اَفُودیّه استدعا دارم و به سِنتیخی التماس دارم که در خداوند یک رأی باشند.
\v 3 و از تو نیز ای همکار واقعی خواهش می‌کنم که ایشان را کمک کنی، زیرا در کوشش انجیل با من شریک می‌بودند، با اَکْلِیمِنْتُسْ نیز و سایر همکاران من که نام ایشان در دفتر حیات است.
\v 4 در خداوند دائماً شاد باشید. و باز می‌گویم شاد باشید.
\v 5 اعتدال شما بر همهٔ مردم آشکار بشود. خداوند نزدیک است.
\v 6 برای هیچ چیز اندیشه مکنید، بلکه در هرچیز با استغاثه و دعا با شکرگزاری درخواستهای خود را به خدا عرض کنید.
\v 7 و آرامش خدا که فرای تمامی عقل است، دلها و ذهنهای شما را در مسیحْ عیسی نگاه خواهد داشت.
\v 8 خلاصه ای برادران، هرچه راست باشد و هرچه شایسته و هرچه عادل و هرچه پاک و هرچه دوست‌داشتنی و هرچه نیک‌نام است و هر برتری و هر ستایشی که بوده باشد، در آنها تفکّر کنید.
\v 9 و آنچه در من آموخته و پذیرفته و شنیده و دیده‌اید، آنها را به عمل آرید، و خدای آرامش با شما خواهد بود.
\v 10 و در خداوند بسیار شاد گردیدم که اکنون بالاخره، فکر شما برای من شکوفه آورد و در این نیز تفکّر می‌کردید، امّا فرصت نیافتید.
\v 11 نه آنکه دربارهٔ احتیاج سخن می‌گویم، زیرا که آموخته‌ام که در هر حالتی که باشم، قناعت کنم.
\v 12 و نیازمندی را می‌دانم و دولتمندی را هم می‌دانم، در هر صورت و در همه‌چیز، سیری و گرسنگی و دولتمندی و افلاس را یاد گرفته‌ام.
\v 13 قدرت هرچیز را دارم در مسیح که مرا تقویت می‌بخشد.
\v 14 امّا نیکویی کردید که در تنگی من شریک شدید.
\v 15 امّا ای فیلیپّیان شما هم آگاهید که در ابتدای انجیل، چون از مقدونیه روانه شدم، هیچ کلیسا در امر دادن و گرفتن با من شراکت نکرد جز شما و بس.
\v 16 زیرا که در تسالونیکی هم یک دو دفعه برای احتیاج من فرستادید.
\v 17 نه آنکه جویای هدیه‌ای باشم، بلکه جویای ثمری هستم که به حساب شما بیفزاید.
\v 18 ولی همه‌چیز دارم و بوفور دارم. پُر گشته‌ام چونکه هدایای شما را از اَپَفْرُدِتُس یافته‌ام که عطر خوشبوی و قربانی مقبول و پسندیدهٔ خداست.
\v 19 امّا خدای من همهٔ احتیاجات شما را برحست غنای خود در جلال در مسیحْ عیسی رفع خواهد نمود.
\v 20 و خدا و پدر ما را تا ابد جلال باد. آمین.
\v 21 هر مقدّس را در مسیحْ عیسی سلام برسانید. و برادرانی که با من می‌باشند به شما سلام می‌فرستند.
\v 22 همهٔ مقدّسان به شما سلام می‌رسانند، بویژه آنانی که از اهل خانهٔ قیصر هستند.
\v 23 فیض خداوند ما عیسی مسیح با همهٔ شما باد. آمین.