\c 2
\p
\v 1 بنابراین اگر دلداری در مسیح، یا تسلّی محبّت، یا شراکت در روح، یا شفقت و رحمت هست،
\v 2 پس خوشی مرا کامل گردانید تا با هم یک فکر باشید و همان محبّت نموده، یک‌دل بشوید و یک فکر داشته باشید.
\v 3 و هیچ‌چیز را از راه جاه‌طلبی و غرور مکنید، بلکه با فروتنی دیگران را از خود بهتر بدانید.
\v 4 و هریک از شما به کارهای خود توجه نکند، بلکه هرکدام کارهای دیگران را نیز.
\v 5 پس همین فکر در شما باشد که در مسیح عیسی نیز بود
\v 6 که چون در صورت خدا بود، با خدا برابر بودن را غنیمت نشمرد،
\v 7 امّا خود را پست نموده، صورت غلام را پذیرفت، به شباهت آدمیان درآمد؛
\v 8 و چون در شکل انسان پیدا شد، خویشتن را فروتن ساخت و تا به مرگ، بلکه تا به مرگ صلیب مطیع گردید.
\v 9 از این جهت خدا نیز او را بغایت سرافراز نمود و نامی را که برتر از همهٔ نامها است، بدو بخشید.
\v 10 تا به نام عیسی هر زانویی از آنچه در آسمان و بر زمین و زیر زمین است خم شود،
\v 11 و هر زبانی اقرار کند که عیسی مسیح، خداوند است برای تمجید خدای پدر.
\v 12 پس ای عزیزانِ من چنانکه همیشه مطیع بودید، نه در حضور من فقط، بلکه بسیار زیادتر اکنون در غیابم، نجات خود را به ترس و لرز به عمل آورید.
\v 13 زیرا خداست که در شما برحسب رضامندی خود، هم اراده و هم فعل را به عمل ایجاد می‌کند.
\v 14 و هر کاری را بدون همهمه و مجادله بکنید،
\v 15 تا بی‌عیب و بی‌آلایش و فرزندان خدا، بی‌ملامت باشید، در میان قومی کج‌رو و منحرف که در آن میان چون نورها در جهان می‌درخشید،
\v 16 و کلام حیات را برافرازید، بجهت فخر من در روز مسیح تا آنکه بیهوده ندویده و بیهوده زحمت نکشیده باشم.
\v 17 بلکه اگر هم بر قربانی و خدمت ایمان شما ریخته شوم، شادمان هستم و با همهٔ شما شادی می‌کنم.
\v 18 و همچنین شما نیز شادمان هستید و با من شادی می‌کنید.
\v 19 و در عیسی خداوند امیدوارم که تیموتاؤس را به زودی نزد شما بفرستم تا من نیز از احوال شما مطّلع شده، آسوده خاطر گردم.
\v 20 زیرا کسی دیگر را همدل ندارم که به اخلاص دربارهٔ شما اندیشد.
\v 21 زیرا که همه نفع خود را می‌طلبند، نه امور عیسی مسیح را.
\v 22 امّا با تجربه او را می‌شناسید، زیرا چنانکه فرزند پدر را خدمت می‌کند، او با من برای انجیل خدمت کرده است.
\v 23 پس امیدوارم که چون دیدم کار من چطور می‌شود، او را بی‌درنگ بفرستم.
\v 24 امّا در خداوند اعتماد دارم که خود هم به زودی بیایم.
\v 25 ولی لازم دانستم که اَپَفْرُدِتُس را به سوی شما روانه نمایم که مرا برادر و همکار و هم‌رزم می‌باشد، امّا شما را رسول و خادم نیازهای من.
\v 26 زیرا که مشتاق همهٔ شما بود و غمگین شد از اینکه شنیده بودید که او بیمار شده بود.
\v 27 و به‌راستی بیمار و نزدیک بر مرگ بود، امّا خدا بر وی ترحّم فرمود، و نه بر او فقط بلکه بر من نیز تا مرا غمی بر غم نباشد.
\v 28 پس به سعی بیشتر او را روانه نمودم تا از دیدنش باز شاد شوید و غم من کمتر شود.
\v 29 پس او را در خداوند با کمال شادی بپذیرید و چنین کسان را محترم بدارید،
\v 30 زیرا در کار مسیح نزدیک بر مرگ شد و جان خود را به خطر انداخت تا نقص خدمت شما را برای من به کمال رساند.