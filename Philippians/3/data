\c 3
\p
\v 1 خلاصه ای برادران من، در خداوند شاد باشید. مطالب تکراری را به شما نوشتن بر من سنگین نیست، ولی ایمنی شما است.
\v 2 از سگها باحذر باشید. از عاملان شریر باحذر باشید. از مثلّه‌کنندگان باحذر باشید.
\v 3 زیرا ختنه‌شدگان ما هستیم که خدا را در روح عبادت می‌کنیم و به مسیحْ عیسی فخر می‌کنیم و بر جسم اعتماد نداریم.
\v 4 هرچند مرا در جسم نیز اعتماد است. اگر کسی دیگر گمان برد که در جسم اعتماد دارد، من بیشتر.
\v 5 روز هشتم ختنه شده و از قوم اسرائیل، از قبیلهٔ بنیامین، عبرانی از عبرانیان، به لحاظ شریعت فریسی،
\v 6 به لحاظ غیرت، جفاکننده بر کلیسا، به لحاظ عدالتی که در شریعت است، بی‌عیب.
\v 7 امّا آنچه مرا سود می‌بود، آن را به‌خاطر مسیح زیان دانستم.
\v 8 بلکه همه‌چیز را نیز به‌سبب برتری معرفت خداوند خود مسیحْ عیسی زیان می‌دانم که بخاطر او همه‌چیز را از دست دادم و فضله شمردم تا مسیح را دریابم.
\v 9 و در وی یافت شوم نه با عدالتِ خود که از شریعت است، بلکه با آن که به‌وسیلهٔ ایمان مسیح می‌شود، یعنی عدالتی که از خدا بر ایمان است.
\v 10 و تا او را و قدرت رستاخیز وی را و شراکت در رنجهای وی را بشناسم و با مرگ او همشکل گردم.
\v 11 مگر به هر وجه به رستاخیز از مردگان برسم.
\v 12 نه اینکه تا به حال به چنگ آورده یا تا به حال کامل شده باشم، ولی در پی آن می‌کوشم بلکه شاید آن را بدست آورم که برای آن مسیح نیز مرا بدست آورد.
\v 13 ای برادران، گمان نمی‌برم که من بدست آورده‌ام؛ امّا یک کار می‌کنم که آنچه در عقب است فراموش کرده و به سوی آنچه در پیش است، خویشتن را کشیده،
\v 14 در پی مقصد می‌کوشم برای پاداش دعوت بلند خدا که در مسیحْ عیسی است.
\v 15 پس همهٔ ما که کامل هستیم، چنین فکر کنیم و اگر در هر چیزی به‌گونه‌ای دیگر می‌اندیشید، خدا این را هم بر شما کشف خواهد فرمود.
\v 16 امّا به هر مقامی که رسیده‌ایم، به همان قانون رفتار کنیم، [و] در همان فکر باشیم.
\v 17 ای برادران، با هم از من تقلید کنید و نشانه کنید آنانی را که مطابق نمونه‌ای که در ما دارید، رفتار می‌کنند.
\v 18 زیرا که بسیاری رفتار می‌نمایند که ذکر ایشان را بارها برای شما کرده‌ام و حال نیز گریه‌کنان می‌گویم که دشمنان صلیب مسیح می‌باشند،
\v 19 که عاقبت ایشان هلاکت و خدای ایشان شکم ایشان، و فخر ایشان در ننگ ایشان [است]، و چیزهای دنیوی را اندیشه می‌کنند.
\v 20 امّا وطن ما در آسمان است که از آنجا نیز نجات‌دهنده، یعنی عیسی مسیح خداوند را انتظار می‌کشیم،
\v 21 که شکل بدن حقیر ما را تبدیل خواهد نمود تا به صورت بدن پرجلال پرجلال او شود، مطابق آن نیرویی که قادر است همه‌چیز را مطیع خود بگرداند.