\c 1
\p
\v 1 پولُس و تیموتاؤس، غلامان عیسی مسیح، به همهٔ مقدّسین در مسیحْ عیسی که در فیلّپی می‌باشند، با اُسْقُفان\f +یا ناظران\f* و شَمّاسان\f +یا خادمان\f*.
\v 2 فیض و سلامتی از جانب پدر ما خدا و عیسی مسیح خداوند بر شما باد.
\v 3 هرگاه شما را به یاد می‌آورم خدای خود را شکر می‌گزارم،
\v 4 و پیوسته در هر دعای خود برای همهٔ شما به شادمانی دعا می‌کنم،
\v 5 زیرا مشارکت شما برای انجیل از روز اوّل تا به حال.
\v 6 چونکه به این اعتماد دارم که او که عمل نیکو را در شما شروع کرد، آن را تا روز عیسی مسیح به کمال خواهد رسانید.
\v 7 چنانکه مرا سزاوار است که دربارهٔ همهٔ شما همین فکر کنم زیرا که شما را در دل خود می‌دارم، تا آنجا که در زنجیرهای من و در دفاع و اثبات انجیل همهٔ شما با من شریک در فیض هستید.
\v 8 زیرا خدا مرا شاهد است که چقدر در محبّتِ دلِ\f +در اصل یونانی: احشاء، روده\f* عیسی مسیح، مشتاق همهٔ شما هستم.
\v 9 و برای این دعا می‌کنم تا محبّت شما در شناخت و کمال فهم بسیار افزونتر شود.
\v 10 تا چیزهای بهتر را برگزینید، تا روز مسیح پاک و بی‌تقصیر باشید،
\v 11 و پر شوید از میوهٔ عدالت که به‌وسیلهٔ عیسی مسیح برای تجلیل و سپاس خداست.
\v 12 امّا ای برادران، می‌خواهم شما بدانید که آنچه بر من واقع گشت، برعکس به پیشرفت انجیل انجامید،
\v 13 به حدّی که زنجیرهای من آشکارا شد در مسیح به تمام درباریان و به همهٔ دیگران.
\v 14 و اکثر از برادران در خداوند از زنجیرهای من اعتماد به هم رسانیده، بیشتر جرأت می‌کنند که کلام خدا را بی‌ترس بگویند.
\v 15 امّا بعضی از حسد و نزاع به مسیح موعظه می‌کنند، ولی بعضی هم با حسن نیّت.
\v 16 امّا آنان از ستیز، نه از اخلاص به مسیح اعلام می‌کنند و گمان می‌برند که به زنجیرهای من رنج می‌افزایند.
\v 17 ولی اینان از راه محبّت، چونکه می‌دانند که من بجهتِ حمایتِ انجیل معیّن شده‌ام.
\v 18 پس چه؟ جز اینکه به هر صورت، خواه به بهانه و خواه به راستی، به مسیح موعظه می‌شود و از این شادمانم بلکه شادی هم خواهم کرد،
\v 19 زیرا می‌دانم که به نجات من خواهد انجامید به‌وسیلهٔ دعای شما و تأیید روح عیسی مسیح،
\v 20 برحسب انتظار و امید من که در هیچ چیز خجالت نخواهم کشید، بلکه در کمال دلیری، چنانکه همیشه، الآن نیز مسیح در بدن من جلال خواهد یافت، خواه در حیات و خواه در مرگ.
\v 21 زیرا که مرا زیستن مسیح است و مردن سود.
\v 22 امّا اگر زیستن در جسم، همان ثمر کار من است، پس نمی‌دانم کدام را اختیار کنم.
\v 23 زیرا در میان این دو سخت گرفتار هستم، چونکه آرزو دارم که بروم و با مسیح باشم، زیرا این بسیار بهتر است.
\v 24 امّا در جسم ماندن برای شما لازمتر است.
\v 25 و چون این اعتماد را دارم، می‌دانم که خواهم ماند و نزد همهٔ شما توقّف خواهم نمود برای پیشرفت و شادی ایمان شما،
\v 26 تا فخر شما در مسیحْ عیسی در من افزوده شود به‌وسیلهٔ آمدن من بار دیگر نزد شما.
\v 27 فقط بطور شایستهٔ انجیل مسیح رفتار نمایید تا خواه آیم و شما را بینم و خواه غایب باشم، احوال شما را بشنوم که به یک روح استوارید و به یک اندیشه برای ایمان انجیل مجاهده می‌کنید.
\v 28 و در هیچ امری از دشمنان ترسان نیستید که همین برای ایشان دلیل هلاکت است، امّا شما را دلیل نجات و این از خداست.
\v 29 زیرا که به شما عطا شد به‌خاطر مسیح نه فقط ایمان آوردن به او، بلکه زحمت کشیدن هم برای او.
\v 30 و شما را همان مجاهده است که در من دیدید و الآن هم می‌شنوید که در من است.