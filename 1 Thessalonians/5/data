\c 5
\p
\v 1 امّا ای برادران در خصوص وقتها و زمانها، احتیاج ندارید که به شما بنویسم.
\v 2 زیرا خود شما به درستی آگاهید که روز خداوند چون دزد در شب می‌آید.
\v 3 زیرا هنگامی که می‌گویند صلح و امان است، آنگاه هلاکتْ ایشان را ناگهان فرو خواهد گرفت، چون درد زایمان زن حامله را و هرگز رهایی نخواهند یافت.
\v 4 امّا شما ای برادران، در تاریکی نیستید تا آن روز چون دزد بر شما آید،
\v 5 زیرا همهٔ شما پسران نور و پسران روز هستید، از شب و تاریکی نیستیم.
\v 6 بنابراین مثل دیگران به خواب نرویم، بلکه بیدار و هشیار باشیم.
\v 7 زیرا خوابیدگان در شب می‌خوابند و مستان در شب مست می‌شوند.
\v 8 امّا ما که از روز هستیم، هشیار بوده، جوشن ایمان و محبّت و کلاهخودِ امید نجات را بپوشیم.
\v 9 زیرا خدا ما را تعیین نکرد برای غضب، بلکه برای کسب نجات، به‌وسیلهٔ خداوند ما عیسی مسیح،
\v 10 که برای ما مرد تا خواه بیدار باشیم و خواه خوابیده، همراه وی زندگی کنیم.
\v 11 پس همدیگر را تسلّی دهید و یکدیگر را بنا کنید، چنانکه هم می‌کنید.
\v 12 امّا ای برادران به شما التماس داریم که بشناسید آنانی را که در میان شما زحمت می‌کشند و رهبران شما در خداوند بوده، شما را نصیحت می‌کنند.
\v 13 و ایشان را در نهایت محبّت، به‌سبب عملشان محترم دارید و با یکدیگر در صلح باشید.
\v 14 امّا ای برادران، از شما استدعا داریم که سرکشان را هشدار دهید و کم‌جرئتان را دلداری دهید و ضعیفان را حمایت کنید و با همهٔ مردم بردبار باشید.
\v 15 زنهار کسی با کسی به سزای بدی بدی نکند، بلکه دائماً با یکدیگر و با همهٔ مردم در پی نیکویی بکوشید.
\v 16 پیوسته شادمان باشید.
\v 17 همیشه دعا کنید.
\v 18 در هر امری شکرگزار باشید که این است ارادهٔ خدا در حقّ شما در مسیح عیسی.
\v 19 روح را خاموش مسازید.
\v 20 نبوّتها را خوار مشمارید.
\v 21 همه‌چیز را بیازمایید، و به آنچه نیکو است متمسّک باشید.
\v 22 از هر نوع بدی پرهیز نمایید.
\v 23 امّا خودِ خدای آرامش، شما را بالکّل مقدّس گرداند و روح و جان و بدن شما تماماً بی‌عیب محفوظ باشد در وقت آمدن خداوند ما عیسی مسیح.
\v 24 امین است دعوت‌کنندهٔ شما که این را هم خواهد کرد.
\v 25 ای برادران، برای ما دعا کنید.
\v 26 همهٔ برادران را به بوسهٔ مقدّسانه درود گویید.
\v 27 شما را به خداوند قسم می‌دهم که این رساله برای همهٔ برادرانِ مقدّس خوانده شود.
\v 28 فیض خداوند ما عیسی مسیح با شما باد. آمین.