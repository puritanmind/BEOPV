\c 2
\p
\v 1 زیرا ای برادران، خود می‌دانید که ورود ما در میان شما بیهوده نبود.
\v 2 بلکه هرچند قبل از آن در فیلپی زحمت کشیده و بی‌احترامی دیده بودیم، چنانکه اطّلاع دارید، امّا در خدای خود دلیری کردیم تا انجیل خدا را در میان مخالفتهای فراوان به شما اعلام نماییم.
\v 3 زیرا که نصیحت ما از گمراهی و ناپاکی و ریا نیست،
\v 4 بلکه چنانکه مقبول خدا گشتیم که امانتدار انجیل بشویم، همچنین سخن می‌گوییم و جویای رضامندی مردم نیستیم، بلکه رضامندی خدایی که دلهای ما را می‌آزماید.
\v 5 زیرا هرگز سخن تملّق‌آمیز نگفتیم، چنانکه می‌دانید، و نه بهانهٔ طمع کردیم، خدا شاهد است؛
\v 6 و نه ستایش از مردم جستیم، نه از شما و نه از دیگران، هرچند چون رسولان مسیح بودیم، می‌توانستیم سنگین باشیم،
\v 7 بلکه در میان شما به ملایمت به‌سر می‌بردیم، مثل مادری شیرده که اطفال خود را می‌پروراند.
\v 8 بدینگونه علاقه‌مند شما شده، راضی بودیم که نه همان انجیل خدا را به شما دهیم، بلکه جانهای خود را نیز از بس که عزیز ما بودید.
\v 9 زیرا که ای برادران محنت و مشقّت ما را یاد می‌دارید زیرا که شبانه‌روز در کار مشغول شده، به انجیل خدا شما را موعظه می‌کردیم که مبادا بر کسی از شما بار نهیم.
\v 10 شما شاهد هستید و خدا نیز که به چه نوع با قدّوسیّت و عدالت و بی‌عیبی نزد شما که ایماندار هستید رفتار نمودیم.
\v 11 چنانکه می‌دانید که هر یکی از شما را چون پدر، فرزندان خود را نصیحت و دلداری و وصیّت می‌کردیم،
\v 12 که رفتار شما شایستۀ خدا باشد، که شما را به ملکوت و جلال خود می‌خواند.
\v 13 و از این جهت ما نیز دائماً خدا را شکر می‌کنیم که چون کلام خدا را که از ما شنیده بودید دریافتید، آن را کلام انسانی نپذیرفتید، بلکه چنانکه براستی است، کلام خدا که در شما که ایماندار هستید عمل می‌کند.
\v 14 زیرا که ای برادران، شما تقلید کردید از کلیساهای خدا که در یهودیّه در مسیحْ عیسی می‌باشند، زیرا که شما از قوم خود همان زحمات را کشیدید که ایشان نیز از یهود دیدند،
\v 15 که عیسی خداوند و انبیای خود را کشتند و بر ما جفا کردند؛ و ایشان ناپسند خدا هستند و مخالف همهٔ مردم،
\v 16 و ما را منع می‌کنند که به امّت‌ها سخن بگوییم تا نجات یابند و همیشه گناهان خود را لبریز می‌کنند، امّا غضبْ به کمال ایشان را فرو گرفته است.
\v 17 امّا ما ای برادران، چون کوتاه زمانی در ظاهر نه در دل از شما جدا شدیم، به اشتیاق بسیار زیادتر کوشیدیم تا روی شما را ببینیم.
\v 18 و بدین جهت یکی دو دفعه خواستیم نزد شما بیاییم، یعنی من، پولُس، امّا شیطان ما را نگذاشت.
\v 19 زیرا که چیست امید و شادی و تاج افتخار ما؟ مگر شما نیستید در حضور خداوند ما عیسی مسیح در هنگام ظهور او؟
\v 20 زیرا که شما جلال و خوشی ما هستید.