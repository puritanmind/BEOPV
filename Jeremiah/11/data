\c 11
\p
\v 1 این است کلامی که از جانب خداوند به ارمیا نازل شده، گفت،
\v 2 کلام این عهد را بشنوید و به مردان یهودا و ساکنان اورشلیم بگویید.
\v 3 و تو به ایشان بگو یهوه خدای اسرائیل چنین می‌گوید، ملعون باد کسی که کلام این عهد را نشنود.
\v 4 که آن را به پدران شما در روزی که ایشان را از زمین مصر از کوره آهنین بیرون آوردم‌امر فرموده، گفتم قول مرا بشنوید و موافق هر آنچه به شما امر بفرمایم آن را بجا بیاورید تا شما قوم من باشید و من خدای شما باشم.
\v 5 و تا قَسَمی را که برای پدران شما خوردم وفا نمایم که زمینی را که به شیر و عسل جاری است چنانکه امروز شده است به ایشان بدهم. پس من در جواب گفتم، ای خداوند آمین.
\v 6 پس خداوند مرا گفت، تمام این سخنان را در شهرهای یهودا و کوچه‌های اورشلیم ندا کرده، بگو که سخنان این عهد را بشنوید و آنها را بجا آورید.
\v 7 زیرا از روزی که پدران شما را از زمین مصر برآوردم تا امروز ایشان را تأکید سخت نمودم و صبح زود برخاسته، تأکید نموده، گفتم قول مرا بشنوید.
\v 8 امّا نشنیدند و گوش خود را فرا نداشتند بلکه پیروی سرکشی دل شریر خود را نمودند. پس تمام سخنان این عهد را بر ایشان وارد آوردم چونکه امر فرموده بودم که آن را وفا نمایند امّا وفا ننمودند.
\v 9 و خداوند مرا گفت، فتنه‌ای در میان مردان یهودا و ساکنان اورشلیم پیدا شده است.
\v 10 به خطایای پدران پیشین خود که از شنیدن این سخنان ابا نمودند برگشتند و ایشان خدایان دیگر را پیروی نموده، آنها را عبادت نمودند. و خاندان اسرائیل و خاندان یهودا عهدی را که با پدران ایشان بسته بودم شکستند.
\v 11 بنابراین خداوند چنین می‌گوید، اینک من بلایی را که از آن نتوانند رَست بر ایشان خواهم آورد. و نزد من استغاثه خواهند کرد امّا ایشان را اجابت نخواهم نمود.
\v 12 و شهرهای یهودا و ساکنان اورشلیم رفته، نزد خدایانی که برای آنها بخور می‌سوزانیدند فریاد خواهند کرد امّا آنها در وقت مصیبت ایشان هرگز ایشان را نجات نخواهند داد.
\v 13 زیرا که ای یهوداشماره خدایان تو بقدر شهرهای تو می‌باشد و برحسب شماره کوچه‌های اورشلیم مذبح‌های رسوایی برپا داشتید یعنی مذبح‌ها به جهت بخور سوزانیدن برای بعل.
\v 14 پس تو برای این قوم دعا مکن و به جهت ایشان صدای تضرّع و استغاثه بلند منما زیرا که چون در وقت مصیبت خویش مرا بخوانند ایشان را اجابت نخواهم نمود.
\v 15 محبوبه مرا در خانه من چه کار است چونکه شرارت ورزیده است. آیا تضرّعات و گوشت مقدّس می‌تواند گناه تو را از تو دور بکند؟ آنگاه می‌توانستی وجد نمایی.
\v 16 خداوند تو را زیتون شاداب که به میوهٔ نیکو خوشنما باشد مسمّی نموده. امّا به صدای غوغای عظیم آتش در آن افروخته است که شاخه‌هایش شکسته گردید.
\v 17 زیرا یهوه صبایوت که تو را غَرْس نموده بود بلایی بر تو فرموده است به سبب شرارتی که خاندان اسرائیل و خاندان یهودا به ضدّ خویشتن کردند و برای بعل بخور سوزانیده، خشم مرا به هیجان آوردند.
\v 18 و خداوند مرا تعلیم داد پس دانستم. آنگاه اعمال ایشان را به من نشان دادی.
\v 19 و من مثل برّه دست‌آموز که به مذبح برند بودم. و نمی‌دانستم که تدبیرات به ضدّ من نموده، می‌گفتند، درخت را با میوه‌اش نابود سازیم و آن را از زمین زندگان قطع نماییم تا اسمش دیگر مذکور نشود.
\v 20 امّا ای یهوه صبایوت که داور عادل و امتحان‌کننده باطن و دل هستی، بشود که انتقام کشیدن تو را از ایشان ببینم زیرا که دعوی خود را نزد تو ظاهر ساختم.
\v 21 پس خداوند چنین می‌گوید، دربارهٔ اهل عناتوت که قصد جان تو دارند و می‌گویند به نام‌یهوه نبوّت مکن مبادا از دست ما کشته شوی.
\v 22 از این جهت یهوه صبایوت چنین می‌گوید، اینک بر ایشان عقوبت خواهم رسانید. و جوانان ایشان به شمشیر خواهند مُرد و پسران و دختران ایشان از گرسنگی هلاک خواهند شد.
\v 23 و برای ایشان بقیه‌ای نخواهد ماند زیرا که من بر اهل عناتوت در سال عقوبت ایشان بلایی خواهم رسانید.
