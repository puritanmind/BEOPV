\c 35
\p
\v 1 کلامی که از جانب خداوند در ایّام یهُویاقیم پسر یوشیا پادشاه یهودا بر ارمیا نازل شده، گفت،
\v 2 به خانه رِکابیان برو و به ایشان سخن گفته، ایشان را به یکی از اتاق‌های خانه خداوند بیاور و به ایشان شراب بنوشان.
\v 3 پس یازَنْیا پسر ارمیا پسر حَبَصِنْیا و برادرانش و همهٔ پسرانش و تمامی خاندان رکابیان را برداشتم،
\v 4 و ایشان را به خانه خداوند به اتاق پسران حانان پسر یجْدَلِیا مرد خدا که به پهلوی اتاق سروران و بالای اتاق مَعَسِیا پسر شَلُّوم، مستحفظ آستانه بود آوردم.
\v 5 و کوزه‌های پر از شراب و پیاله‌ها پیش رکابیان نهاده، به ایشان گفتم، شراب بنوشید.
\v 6 ایشان گفتند، شراب نمی‌نوشیم زیرا که پدر ما یوناداب پسر رِکاب ما را وصیّت نموده، گفت که شما و پسران شما ابداً شراب ننوشید.
\v 7 و خانه‌ها بنا مکنید و کشت منمایید و تاکستانها غَرْس مکنید و آنها را نداشته باشید بلکه تمامی روزهای خود را در خیمه‌ها ساکن شوید تا روزهای بسیار به روی زمینی که شما در آن غریب هستید زنده بمانید.
\v 8 و ما به سخن پدر خود یوناداب پسر رکاب و بهر چه او به ما امر فرمود اطاعت نموده، در تمامی عمر خود شراب ننوشیدیم، نه ما و نه زنان ما و نه پسران ما و نه دختران ما.
\v 9 و خانه‌ها برای سکونت خود بنا نکردیم و تاکستانها و املاک و مزرعه‌ها برای خود نگرفتیم.
\v 10 و در خیمه‌ها ساکن شده، اطاعت نمودیم و به آنچه پدر ما یوناداب ما را امر فرمود عمل نمودیم.
\v 11 امّا وقتی که نبوکدرصّر پادشاه بابل به زمین برآمد گفتیم، بیایید از ترس لشکر کلدانیان و لشکر ارامیان به اورشلیم داخل شویم پس در اورشلیم ساکن شدیم.
\v 12 پس کلام خداوند بر ارمیا نازل شده، گفت،
\v 13 یهوه صبایوت خدای اسرائیل چنین می‌گوید، برو و به مردان یهودا و ساکنان اورشلیم بگو که خداوند می‌گوید، آیا تأدیب نمی‌پذیرید و به کلام من گوش نمی‌گیرید؟
\v 14 سخنان یوناداب پسر رکاب که به پسران خود وصیّت نمود که شراب ننوشید استوار گردیده است و تا امروز شراب نمی‌نوشند و وصیّت پدر خود را اطاعت می‌نمایند؛ امّا من به شما سخن گفتم و صبح زود برخاسته، تکلّم نمودم و مرا اطاعت نکردید.
\v 15 و بندگان خود انبیا را نزد شما فرستادم و صبح زود برخاسته، ایشان را ارسال نموده، گفتم هر کدام از راه بد خود بازگشت نمایید و اعمال خود را اصلاح کنید و خدایان دیگر را پیروی منمایید و آنها را عبادت مکنید تا در زمینی که به شما و به پدران شما داده‌ام ساکن شوید. امّا شما گوش نگرفتید و مرا اطاعت ننمودید.
\v 16 پس چونکه پسران یوناداب پسر رکاب وصیّت پدر خویش را که به ایشان فرموده است اطاعت می‌نمایند و این قوم مرا اطاعت نمی‌کنند،
\v 17 بنابراین یهوه خدای صبایوت خدای اسرائیل چنین می‌گوید، اینک من بر یهودا و بر همهٔ ساکنان اورشلیم تمامی آن بلا را که دربارهٔ ایشان گفته‌ام وارد خواهم آورد زیرا که به ایشان سخن گفتم و نشنیدند و ایشان را خواندم و اجابت ننمودند.
\v 18 و ارمیا به خاندان رکابیان گفت، یهوه صبایوت خدای اسرائیل چنین می‌گوید، چونکه شما وصیّت پدر خود یوناداب را اطاعت نمودید و همهٔ اوامر او را نگاه داشته، بهر آنچه او به شما امر فرمود عمل نمودید،
\v 19 بنابراین یهوه‌صبایوت خدای اسرائیل چنین می‌گوید، از یوناداب پسر رکاب کسی که دایماً به حضور من بایستد کَمْ نخواهد شد.
