\c 7
\p
\v 1 کلامی که از جانب خداوند به ارمیا نازل‌شده، گفت:
\v 2 به دروازه خانه خداوند بایست و این کلام را در آنجا ندا کرده، بگو، ای تمامی یهودا که به این دروازه‌ها داخل شده، خداوند را سجده می‌نمایید کلام خداوند را بشنوید.
\v 3 یهوه صبایوت خدای اسرائیل چنین می‌گوید، طریق‌ها و اعمال خود را اصلاح کنید و من شما را در این مکان ساکن خواهم گردانید.
\v 4 به سخنان دروغ توکّل منمایید و مگویید که معبد یهوه، معبد یهوه، معبد یهوه این است.
\v 5 زیرا اگر به تحقیق طریق‌ها و اعمال خود را اصلاح کنید و عدالت را در میان یکدیگر به عمل آورید،
\v 6 و بر غریبان و یتیمان و بیوه‌زنان ظلم ننمایید و خون بی‌گناهان را در این مکان نریزید و خدایان دیگر را به جهت ضرر خویش پیروی ننمایید،
\v 7 آنگاه شما را در این مکان در زمینی که به پدران شما از ازل تا به ابد داده‌ام ساکن خواهم گردانید.
\v 8 اینک شما به سخنان دروغی که منفعت ندارد توکّل می‌نمایید.
\v 9 آیا مرتکب دزدی و زنا و قتل نمی‌شوید و به دروغ قسم نمی‌خورید و برای بَعل بخور نمی‌سوزانید؟ و آیا خدایان دیگر را که نمی‌شناسید پیروی نمی‌نمایید؟
\v 10 و داخل شده، به حضور من در این خانه‌ای که به اسم من مسمّی است می‌ایستید و می‌گویید که به گردن تمام این رجاسات سپرده شده‌ایم.
\v 11 آیا این خانه‌ای که به اسم من مسمّی است در نظر شما لانه دزدان شده است؟ و خداوند می‌گوید، اینک من نیز این را دیده‌ام.
\v 12 امّا به مکان من که در شیلو بود و نام خود را اوّل در آنجا قرار داده بودم بروید و آنچه را که به سبب شرارت قوم خود اسرائیل به آنجا کرده‌ام ملاحظه نمایید.
\v 13 پس حال خداوند می‌گوید، از آنرو که تمام این اعمال را بجا آوردید با آنکه من صبح زود برخاسته، به شما تکّلم نموده، سخن راندم امّا نشنیدید و شما را خواندم امّا جواب ندادید.
\v 14 از این جهت به این خانه‌ای که به اسم من مسمّی است و شما به آن توکّل دارید و به مکانی که به شما و به پدران شما دادم به نوعی که به شیلو عمل نمودم عمل خواهم کرد.
\v 15 و شما را از حضور خود خواهم راند به نوعی که همهٔ برادران شمایعنی تمام نسل اِفْرایم را راندم.
\v 16 پس تو برای این قوم دعا مکن و به جهت ایشان صدای تضرّع و استغاثه بلند منما و نزد من شفاعت مکن زیرا که من تو را اجابت نخواهم نمود.
\v 17 آیا آنچه را که ایشان در شهرهای یهودا و کوچه‌های اورشلیم می‌کنند نمی‌بینی؟
\v 18 پسران، هیزم جمع می‌کنند و پدران، آتش می‌افروزند و زنان، خمیر می‌سرشند تا قرصها برای ملکه آسمان بسازند و هدایای ریختنی برای خدایان دیگر ریخته مرا متغّیر سازند.
\v 19 امّا خداوند می‌گوید آیا مرا متغّیر می‌سازند؟ نی بلکه خویشتن را تا رویهای خود را رُسوا سازند.
\v 20 بنابراین خداوند یهوه چنین می‌گوید، اینک خشم و غضب من بر این مکان برانسان و بر بهایم و بر درختان صحرا و بر محصول زمین ریخته خواهد شد و افروخته شده، خاموش نخواهد گردید.
\v 21 یهوه صبایوت خدای اسرائیل چنین می‌گوید، قربانی‌های سوختنی خود را بر ذبایح خویش مزید کنید و گوشت بخورید.
\v 22 زیرا که به پدران شما سخن نگفتم و در روزی که ایشان را از زمین مصر بیرون آوردم آنها را دربارهٔ قربانی‌های سوختنی و ذبایح امر نفرمودم.
\v 23 بلکه ایشان را به این چیز امر فرموده، گفتم که قول مرا بشنوید ومن خدای شما خواهم بود و شما قوم من خواهید بود و بهر طریقی که به شما حکم نمایم رفتار نمایید تا برای شما نیکو باشد.
\v 24 امّا ایشان نشنیدند و گوش خود را فرا نداشتند بلکه برحسب مشورتها و سرکشی دل شریر خود رفتار نمودند و به عقب افتادند و پیش نیامدند.
\v 25 از روزی که پدران شما از زمین مصر بیرون آمدند تاامروز همهٔ بندگان خود انبیا را نزد شما فرستادم بلکه هر روز صبح زود برخاسته، ایشان را ارسال نمودم.
\v 26 امّا ایشان نشنیدند و گوش خود را فرا نداشتند بلکه گردن خویش را سخت نموده، از پدران خود بدتر عمل نمودند.
\v 27 پس تو تمامی این سخنان را به ایشان بگو امّا تو را نخواهند شنید و ایشان را بخوان امّا ایشان تو را جواب نخواهند داد.
\v 28 و به ایشان بگو، اینان قومی می‌باشند که قول یهوه خدای خویش را نمی‌شنوند و تأدیب نمی‌پذیرند زیرا راستی نابود گردیده و از دهان ایشان قطع شده است.
\v 29 (ای اورشلیم) موی خود را تراشیده، دور بینداز و بر بلندیها نوحه‌سرایی برافراز، زیرا خداوند نسل مغضوب خود را ردّ و ترک نموده است.
\v 30 چونکه خداوند می‌گوید بنی‌یهودا آنچه را که در نظر من ناپسند است به عمل آوردند و رجاسات خویش را در خانه‌ای که به اسم من مسمّی است برپانموده، آن را آلوده ساختند.
\v 31 و مکان‌های بلند خود را در توفت که در درّه پسر حنّوم است بنا نمودند تا پسران و دختران خویش را در آتش بسوزانند که من اینکار را امر نفرموده بودم و بخاطر خویش نیاورده.
\v 32 بنابراین خداوند می‌گوید، اینک روزها می‌آید که آن بار دیگر به توفت و درّه پسر حنّوم مسمّی نخواهد شد بلکه به درّه قتل و در توفت دفن خواهند کرد تا جایی باقی نماند.
\v 33 و لاشهای این قوم خوراک مرغان هوا و جانوران زمین خواهد بود وکسی آنها را نخواهد ترسانید.
\v 34 و از شهرهای یهودا و کوچه‌های اورشلیم صدای شادمانی و صدای خوشی و صدای داماد و صدای عروس را نابود خواهم ساخت زیرا که آن زمین ویران خواهد شد.