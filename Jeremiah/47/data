\c 47
\p
\v 1 کلام خداوند دربارهٔ فلسطینیان که برارمیا نبی نازل شد قبل از آنکه فرعون غَزّه را مغلوب بسازد.
\v 2 خداوند چنین می‌گوید، اینک آبها از شمال برمی‌آید و مثل نهری سیلان می‌کند و زمین را با آنچه در آن است و شهر و ساکنانش را درمی‌گیرد. و مردمان فریاد برمی‌آورند و همهٔ ساکنان زمین وِلوِلَه می‌نمایند
\v 3 از صدای سمهای اسبان زورآورش و از غوغای ارابه‌هایش و غرش چرخهایش. و پدران به سبب سستی دستهای خود به فرزندان خویش اعتنا نمی‌کنند.
\v 4 به سبب روزی که برای هلاکت همهٔ فلسطینیان می‌آید که هر پیروزی‌کننده‌ای را که باقی می‌ماند از صُور و صیدون منقطع خواهد ساخت. زیرا خداوند فلسطینیان یعنی بقیه جزیره کَفْتور را هلاک خواهد ساخت.
\v 5 اهل غَزَّه بریده مو گشته‌اند و اَشْقَلون و بقیه درّه ایشان هلاک شده است. تا به کی بدن خود را خواهی خراشید؟
\v 6 آه ای شمشیر خداوند تا به کی آرام نخواهی گرفت؟ به غلاف خود برگشته، مستریح و آرام شو.
\v 7 چگونه می‌توانی آرام بگیری، با آنکه خداوند تو را براَشْقَلون و بر ساحل دریا مأمور فرموده و تو را به آنجا تعیین نموده است؟