\c 20
\p
\v 1 و فشحور پسر امّیرِ کاهن که ناظر اوّل خانه خداوند بود، ارمیا نبی را که به این امور نبوّت می‌کرد شنید.
\v 2 پس فشحور ارمیای نبی را زده، او را در کنده‌ای که نزد دروازه عالی بنیامین که نزد خانه خداوند بود گذاشت.
\v 3 و در فردای آن روز فشحور ارمیا را از کنده بیرون آورد و ارمیا به وی گفت، خداوند اسم تو را نه فشحور بلکه ماجور مسّابیب خوانده است.
\v 4 زیرا خداوند چنین می‌گوید، اینک من تو را مورث ترس خودت و همهٔ دوستانت می‌گردانم و ایشان به شمشیر دشمنان خود خواهند افتاد و چشمانت خواهد دید و تمامی یهودا را به دست پادشاه بابل تسلیم خواهم کرد که او ایشان را به بابل به اسیری برده، ایشان را به شمشیر به قتل خواهد رسانید.
\v 5 و تمامی دولت این شهر و تمامی مشقّت آن را و همهٔ نفایس آن را تسلیم خواهم کرد و همه خزانه‌های پادشاهان یهودا را به دست دشمنان ایشان خواهم سپرد که ایشان را غارت کرده و گرفتار نموده، به بابل خواهند برد.
\v 6 و تو ای فشحور با همهٔ ساکنان خانه‌ات به اسیری خواهید رفت. و تو با همهٔ دوستانت که نزد ایشان به دروغ نبوّت کردی، به بابل داخل شده، در آنجا خواهید مرد و در آنجا دفن خواهید شد.
\v 7 ای خداوند مرا فریفتی پس فریفته شدم. از من زورآورتر بودی و غالب شدی. تمامی روز مضحکه شدم و هر کس مرا استهزا می‌کند.
\v 8 زیرا هر گاه می‌خواهم تکلّم نمایم ناله می‌کنم و به ظلم و غارت ندا می‌نمایم. زیرا کلام خداوند تمامی روز برای من موجب عار و استهزا گردیده است.
\v 9 پس گفتم که او را ذکر نخواهم نمود و بار دیگر به اسم او سخن نخواهم گفت، آنگاه در دل من مثل آتش افروخته شد و در استخوانهایم بسته گردید و از خودداری خسته شده، باز نتوانستم ایستاد.
\v 10 زیرا که از بسیاری سرزنش شنیدم و از هر جانب ترس بود و همهٔ اصدقای من گفتند بر او شکایت کنید و ما شکایت خواهیم نمود و مراقب لغزیدن من می‌باشند (و می‌گویند) که شاید او فریفته خواهد شد تا بر وی غالب آمده، انتقام خود را از او بکشیم.
\v 11 امّا خداوند با من مثل جبّار قاهر است از این جهت ستمکاران من خواهند لغزید و غالب نخواهند آمد و چونکه به فطانت رفتار ننمودند به رسوایی ابدی که فراموش نخواهند شد بی‌نهایت خجل خواهند گردید.
\v 12 امّا ای یهوه صبایوت که عادلان را می‌آزمایی و گُرده‌ها و دلها را مشاهده می‌کنی، بشود که انتقام تو را از ایشان ببینم زیرا که دعوی خویش را نزد تو کشف نمودم.
\v 13 برای خداوند بسرایید و خداوند را تسبیح بخوانید زیرا که جان فقیران را از دست شریران رهایی داده است.
\v 14 ملعون باد روزی که در آن مولود شدم و مبارک مباد روزی که مادرم مرا زایید.
\v 15 ملعون باد کسی که پدر مرا مژده داد و گفت که برای تو ولد نرینه‌ای زاییده شده است و او را بسیار شادمان گردانید.
\v 16 و آنکس مثل شهرهایی که خداوند آنها را شفقت ننموده واژگون ساخت بشود و فریادی در صبح و نعره‌ای در وقت ظهر بشنود.
\v 17 زیرا که مرا از رحم نکشت تا مادرم قبرمن باشد و رحم او همیشه آبستن ماند.
\v 18 چرا از رحم بیرون آمدم تا مشقّت و غم را مشاهده نمایم و روزهایم در خجالت تلف شود؟