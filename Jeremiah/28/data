\c 28
\p
\v 1 و در همان سال در ابتدای سلطنت صِدقِیا پادشاه یهودا در ماه پنجم از سال چهارم واقع شد که حَنَنیا پسر عَزُور نبی که از جِبعون بود مرا در خانه خداوند در حضور کاهنان و تمامی قوم خطاب کرده، گفت،
\v 2 یهوه صبایوت خدای اسرائیل بدین مضمون تکلّم نموده و گفته است من یوغ پادشاه بابل راشکسته‌ام.
\v 3 بعد از پایان دو سال من همه ظرف‌های خانه خداوند را که نَبوکدنصر پادشاه بابل از این مکان گرفته، به بابل برد به اینجا باز خواهم آورد.
\v 4 و خداوند می‌گوید من یکنیا پسر یهویاقیم پادشاه یهودا و همهٔ اسیران یهودا را که به بابل رفته‌اند به اینجا باز خواهم آورد زیرا که یوغ پادشاه بابل را خواهم شکست.
\v 5 آنگاه ارمیا نبی به حَنَنْیا نبی در حضور کاهنان و تمامی قومی که در خانه خداوند حاضر بودند گفت؛
\v 6 پس ارمیا نبی گفت، آمین خداوند چنین بکند و خداوند سخنانت را که به آنها نبوّت کردی استوار نماید و ظروف خانه خداوند و همهٔ اسیران را از بابل به اینجا باز بیاورد.
\v 7 امّا این کلام را که من به گوش تو و به گوش تمامی قوم می‌گویم بشنو،
\v 8 انبیایی که از زمان قدیم قبل از من و قبل از تو بوده‌اند دربارهٔ زمینهای بسیار وممالک عظیم به جنگ و بلا و وبا نبوّت کرده‌اند.
\v 9 امّا آن پیامبری که بسلامتی نبوّت کند، اگر کلام آن نبی واقع گردد، آنگاه آن نبی معروف خواهد شد که خداوند براستی او را فرستاده است.
\v 10 پس حَنَنْیا نبی یوغ را از گردن ارمیا نبی گرفته، آن را شکست.
\v 11 و حَنَنیا به حضور تمامی قوم خطاب کرده، گفت، خداوند چنین می‌گوید، بهمین طور یوغ نَبوکَدنصّر پادشاه بابل را بعد از پایان دو سال از گردن همهٔ امّت‌ها خواهم شکست. و ارمیا نبی به راه خود رفت.
\v 12 و بعد از آنکه حَنَنیا نبی یوغ را از گردن ارمیا نبی شکسته بود، کلام خداوند بر ارمیا نازل شده، گفت،
\v 13 برو و حننیا نبی را بگو، خداوند چنین می‌گوید، یوغهای چوبی را شکستی امّا بجای‌آنها یوغهای آهنین را خواهی ساخت.
\v 14 زیرا که یهوه صبایوت خدای اسرائیل چنین می‌گوید، من یوغی آهنین بر گردن همهٔ این امّت‌ها نهادم تا نبوکدنصّر پادشاه بابل را خدمت نمایند. پس او را خدمت خواهند نمود و نیز حیوانات صحرا را به او دادم.
\v 15 آنگاه ارمیا نبی به حننیا نبی گفت، ای حننیا بشنو! خداوند تو را نفرستاده است بلکه تو این قوم را وامیداری که به دروغ توکّل نمایند.
\v 16 بنابراین خداوند چنین می‌گوید، اینک من تو را از روی این زمین دور می‌اندازم و تو امسال خواهی مرد زیرا که سخنان فتنه‌انگیز به ضدّ خداوند گفتی.
\v 17 پس در ماه هفتم همانسال حننیا نبی مرد.
