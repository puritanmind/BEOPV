\c 22
\p
\v 1 خداوند چنین گفت، به خانه پادشاه یهودا فرود آی و در آنجا به این کلام متکلّم شو
\v 2 و بگو، ای پادشاه یهودا که بر کرسی داوود نشسته‌ای، تو و بندگانت و قومت که به این دروازه‌ها داخل می‌شوید کلام خداوند رابشنوید،
\v 3 خداوند چنین می‌گوید، انصاف و عدالت را اجرا دارید و مغصوبان را از دست ظالمان برهانید و بر بیگانگان و یتیمان و بیوه‌زنان ستم و جور منمایید و خون بی‌گناهان را در این مکان مریزید.
\v 4 زیرا اگر این کار را بجا آورید همانا پادشاهانی که بر کرسی داوود بنشینند، از دروازه‌های این خانه داخل خواهند شد و هر یک با بندگان و قوم خود بر ارابه‌ها و اسبان سوار خواهند گردید.
\v 5 امّا اگر این سخنان را نشنوید خداوند می‌گوید که به ذات خود قسم خوردم که این خانه خراب خواهد شد.
\v 6 زیرا خداوند دربارهٔ خاندان پادشاه یهودا چنین می‌گوید، اگر چه تو نزد من جلعاد و قلّه لبنان می‌باشی امّا من تو را به بیابان و شهرهای غیرمسکون مبدّل خواهم ساخت.
\v 7 و بر تو خراب‌کنندگان که هر یک با آلاتش باشد معیّن می‌کنم و ایشان بهترین سروهای آزاد تو را قطع نموده، به آتش خواهند افکند.
\v 8 و امّت‌های بسیار چون از این شهر عبور نمایند به یکدیگر خواهند گفت که خداوند به این شهر عظیم چرا چنین کرده است.
\v 9 و جواب خواهند داد از این سبب که عهد یهوه خدای خود را ترک کردند و خدایان دیگر را سجده و عبادت نمودند.
\v 10 برای مرده گریه منمایید و برای او ماتم مگیرید. زارزار بگریید برای او که می‌رود زیرا که دیگر بازگشت نخواهد کرد و زمین مولد خویش را نخواهد دید.
\v 11 زیرا خداوند دربارهٔ شلّوم پسر یوشیا پادشاه یهودا که بجای پدر خود یوشیا پادشاه شده و از این مکان بیرون رفته است چنین‌می‌گوید که دیگر به اینجا برنخواهد گشت.
\v 12 بلکه در مکانی که او را به اسیری برده‌اند خواهد مرد و این زمین را باز نخواهد دید.
\v 13 وای بر آن کسی که خانه خود را به بی‌عدالتی و کوشکهای خویش را به ناحقّ بنا می‌کند که از همسایه خود مجّاناً خدمت می‌گیرد و مزدش را به او نمی‌دهد.
\v 14 که می‌گوید خانه وسیع و اطاقهای مُرَوَّح برای خود بنا می‌کنم و پنجره‌ها برای خویشتن می‌شکافد و (سقف) آن را از سرو آزاد می‌پوشاند و با شنجرف رنگ می‌کند.
\v 15 آیا از این جهت که با سروهای آزاد مکارمت می‌نمایی، سلطنت خواهی کرد؟ آیا پدرت اکل وشرب نمی‌نمود و انصاف و عدالت را بجا نمی‌آورد، آنگاه برایش سعادتمندی می‌بود؟
\v 16 فقیر و نیازمند را دادرسی می‌نمود، آنگاه سعادتمندی می‌شد. مگر شناختن من این نیست؟ خداوند می‌گوید،
\v 17 امّا چشمان و دل تو نیست جز برای حرص خودت و برای ریختن خون بی‌گناهان و برای ظلم و ستم تا آنها را بجا آوری.
\v 18 بنابراین خداوند دربارهٔ یهویاقیم پسر یوشیا پادشاه یهودا چنین می‌گوید، که برایش ماتم نخواهند گرفت و نخواهند گفت، آه ای برادر من یا آه ای خواهر و نوحه نخواهند کرد و نخواهند گفت، آه ای آقا یا آه ای جلال وی.
\v 19 کشیده شده و بیرون از دروازه‌های اورشلیم بجای دور انداخته شده به دفن الاغ مدفون خواهد گردید.
\v 20 به فراز لبنان برآمده، فریاد برآور و صدای خود را در باشان بلندکن. و از عباریم فریاد کن زیرا که همهٔ دوستانت تلف شده‌اند.
\v 21 در حین‌سعادتمندی تو به تو سخن گفتم، امّا گفتی گوش نخواهم گرفت. همین از کودکیت عادت تو بوده است که به صدای من گوش ندهی.
\v 22 باد تمامی شبانانت را خواهد چرانید و دوستانت به اسیری خواهند رفت. پس در آن وقت به سبب تمامی شرارتت خجل و رسوا خواهی شد.
\v 23 ای که در لبنان ساکن هستی و آشیانه خویش را در سروهای آزاد می‌سازی! هنگامی که اَلَمها و درد مثل زنی که می‌زاید تو را فرو گیرد چه قدر بر تو افسوس خواهند کرد؟
\v 24 یهوه می‌گوید، به حیات من قسم که اگر چه کنیاهو پسر یهویاقیم پادشاه یهودا خاتم بر دست راست من می‌بود هر آینه تو را از آنجا می‌کَندم.
\v 25 و تو را به دست آنانی که قصد جان تو دارند و به دست آنانی که از ایشان ترسانی و به دست نبوکدرصّر پادشاه بابل و به دست کلدانیان تسلیم خواهم نمود.
\v 26 و تو و مادر تو را که تو را زایید، به زمین غریبی که در آن تولّد نیافتید خواهم انداخت که در آنجا خواهید مرد.
\v 27 امّا به زمینی که ایشان بسیار آرزو دارند که به آن برگردند بازگشت نخواهند نمود.
\v 28 آیا این مرد کُنیاهو ظرفی خوار شکسته می‌باشد و یا ظرفی ناپسندیده است؟ چرا او با فرزندانش به زمینی که آن را نمی‌شناسند انداخته و افکنده شده‌اند؟
\v 29 ای زمین ای زمین ای زمین، کلام خداوند را بشنو!
\v 30 خداوند چنین می‌فرماید، این شخص را بی‌اولاد و کسی که در روزگار خود کامیاب نخواهد شد بنویس، زیرا که هیچکس از نسل وی کامیاب نخواهد شد و بر کرسی داوود نخواهد نشست، و بار دیگر در یهودا سلطنت نخواهدنمود.