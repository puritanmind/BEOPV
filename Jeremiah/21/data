\c 21
\p
\v 1 کلامی که به ارمیا از جانب خداوند نازل‌شد وقتی که صدقیا پادشاه، فشحور پسر مِلْکیا و صَفَنیا پسر مَعَسیای کاهن را نزد وی فرستاده، گفت،
\v 2 برای ما از خداوند مسألت نما زیرا که نبوکدرصّر پادشاه بابل با ما جنگ می‌کند شاید که خداوند موافق کارهای عجیب خود با ما عمل نماید تا او از ما برگردد.
\v 3 و ارمیا به ایشان گفت، به صدقیا چنین بگویید،
\v 4 یهوه خدای اسرائیل چنین می‌فرماید، اینک من اسلحه جنگ را که به دست شماست و شما با آنها با پادشاه بابل و کلدانیانی که شما را از بیرون دیوارها محاصره نموده‌اند جنگ می‌کنید برمی‌گردانم و ایشان را در اندرون این شهر جمع خواهم کرد.
\v 5 و من به دست دراز و بازوی قوی و به غضب و حدّت و خشم عظیم با شما جنگ خواهم نمود.
\v 6 و ساکنان این شهر را هم از انسان و هم از بهایم خواهم زد که به وبای سخت خواهند مرد.
\v 7 و خداوند می‌گوید که بعد از آن صدقیا پادشاه یهودا و بندگانش و این قوم یعنی آنانی را که از وبا و شمشیر و قحط در این شهر باقی مانده باشند به دست نبوکدرصّر پادشاه بابل و به دست دشمنان ایشان و به دست جویندگان جان ایشان تسلیم خواهم نمود تا ایشان را به دم شمشیر بکشد و او بر ایشان رأفت و شفقت و ترحّم نخواهد نمود.
\v 8 و به این قوم بگو که خداوند چنین می‌فرماید، اینک من طریق حیات و طریق مرگ را پیش شما می‌گذارم؛
\v 9 هرکه در این شهر بماند از شمشیر و قحط و وبا خواهد مرد، امّا هر که بیرون رود و به دست کلدانیانی که شما را محاصره نموده‌اند بیفتد، زنده خواهد ماند و جانش برای او غنیمت خواهد شد.
\v 10 زیرا خداوند می‌گوید، من روی خود را بر این شهر به بدی و نه به نیکویی برگردانیدم و به دست پادشاه بابل تسلیم شده، آن را به آتش خواهد سوزانید.
\v 11 و دربارهٔ خاندان پادشاه یهودا بگو کلام خداوند را بشنوید،
\v 12 ای خاندان داوود خداوند چنین می‌فرماید، بامدادان به عدالت داوری نمایید و مغضوبان را از دست ظالمان برهانید مبادا حدّت خشم من به سبب بدی اعمال شما مثل آتش صادر گردد و مشتعل شده، خاموش‌کننده‌ای نباشد.
\v 13 خداوند می‌گوید، ای ساکنه درّه و ای صخره هامون که می‌گویید کیست که به ضدّ ما فرود آید و کیست که به مسکنهای ما داخل شود اینک من به ضدّ تو هستم.
\v 14 و خداوند می‌گوید بر حسب ثمره اعمال شما به شما عقوبت خواهم رسانید و آتشی در جنگل این (شهر) خواهم افروخت که تمامی حوالی آن را خواهد سوزانید.
