\c 17
\p
\v 1 و چون ابرام نود و نه ساله بود، خداوند بر ابرام ظاهر شده، گفت، من هستم خدای قادر مطلق. پیش روی من راه برو و کامل شو.
\v 2 و عهد خویش را در میان خود و تو خواهم بست، و تو را بسیار بسیار زیاد خواهم گردانید.
\v 3 آنگاه ابرام به روی در افتاد و خدا به وی خطاب کرده، گفت،
\v 4 امّا من اینک عهد من با توست و تو پدر اُمّت‌های بسیار خواهی بود.
\v 5 و نام تو بعد از این ابرام خوانده نشود بلکه نام تو ابراهیم خواهد بود، زیرا که تو را پدر امّت‌های بسیار گردانیدم.
\v 6 و تو را بسیار بارور نمایم و امّت‌ها از تو پدید آورم و پادشاهان از تو به وجود آیند.
\v 7 و عهد خویش را در میان خود و تو، و فرزندانت بعد از تو، استوار گردانم که برای نسل‌های ایشان عهد جاودانی باشد، تا تو را و بعد از تو نسل تو را خدا باشم.
\v 8 و زمین غربت تو، یعنی تمام زمین کنعان را، به تو و بعد از تو به نسل تو به مِلکیتِ ابدی دهم، و خدای ایشان خواهم بود.
\v 9 پس خدا به ابراهیم گفت، و امّا تو عهد مرا نگاه دار، تو و بعد از تو فرزندان تو در نسلهای ایشان.
\v 10 این است عهد من که نگاه خواهید داشت، در میان من و شما و نسل تو بعد از تو هر ذکوری از شما ختنه شود،
\v 11 و گوشت قَلَفۀ خود را ختنه سازید، تا نشان آن عهدی باشد که در میان من و شماست.
\v 12 هر پسر هشت روزه از شما ختنه شود. هر ذکوری در نسلهای شما، خواه خانه‌زاد خواه زرخرید، از اولاد هر بیگانه که از نسل تو نباشد،
\v 13 هر خانه‌زاد تو و هر زر خرید تو البتّه ختنه شود تا عهد من در گوشت شما عهد جاودانی باشد.
\v 14 و امّا هر ذکور نامختون که گوشت قَلَفۀ او ختنه نشود، آن کس از قوم خود منقطع شود، زیرا که عهد مرا شکسته است.
\v 15 و خدا به ابراهیم گفت، امّا زوجۀ تو سارای، نام او را سارای مخوان، بلکه نام او ساره باشد.
\v 16 و او را برکت خواهم داد و پسری نیز از وی به تو خواهم بخشید. او را برکت خواهم داد و امّتها از وی به وجود خواهند آمد، و ملوک امّتها از وی پدید خواهند شد.
\v 17 آنگاه ابراهیم به روی در افتاده، بخندید و در دل خود گفت، آیا برای مرد صد ساله پسری متولد شود و ساره در نود سالگی بزاید؟
\v 18 و ابراهیم به خدا گفت، کاش که اسماعیل در حضور تو زیست کند.
\v 19 خدا گفت، به تحقیق همسرت ساره برای تو پسری خواهد زایید، و او را اسحاق نام بنه، و عهد خود را با وی استوار خواهم داشت، تا با نسل او بعد از او عهد ابدی باشد.
\v 20 و امّا در خصوص اسماعیل، تو را اجابت فرمودم. اینک او را برکت داده، بارور گردانم، و او را بسیار زیاد گردانم. دوازده رئیس از وی پدید آیند، و امّتی عظیم از وی بوجود آورم.
\v 21 امّا عهد خود را با اسحاق استوار خواهم ساخت، که ساره او را بدین وقت در سال آینده برای تو خواهد زایید.
\v 22 و چون خدا از سخن گفتن با وی فارغ شد، از نزد ابراهیم صعود فرمود.
\v 23 و ابراهیم پسر خود، اسماعیل و همۀ خانه‌زادان و زرخریدان خود را، یعنی هر ذکوری که در خانۀ ابراهیم بود، گرفته، گوشت قَلَفۀ ایشان را در همان روز ختنه کرد، چنانکه خدا به وی امر فرموده بود.
\v 24 و ابراهیم نود و نه ساله بود، وقتی که گوشت قَلَفه‌اش ختنه شد.
\v 25 و پسرش، اسماعیل سیزده ساله بود هنگامی که گوشت قَلَفه‌اش ختنه شد.
\v 26 در همان روز ابراهیم و پسرش، اسماعیل ختنه گشتند.
\v 27 و همۀ مردان خانه‌اش، خواه خانه‌زاد، خواه زرخرید از اولاد بیگانه، با وی ختنه شدند.