\c 8
\p
\v 1 و خدا نوح و همۀ حیوانات و همۀ بهایمی را که با وی در کشتی بودند، بیاد آورد. و خدا بادی بر زمین وزانید و آب ساکن گردید.
\v 2 و چشمه‌های لجه و روزنهای آسمان بسته شد، و باران از آسمان باز ایستاد.
\v 3 و آب رفته‌رفته از روی زمین برگشت. و بعد از پایان صد و پنجاه روز، آب کم شد،
\v 4 و روز هفدهم از ماه هفتم، کشتی بر کوه‌های آرارات قرار گرفت.
\v 5 و تا ماه دهم، آب رفته‌رفته کمتر می‌شد، و در روز اوّل از ماه دهم، قله‌های کوه‌ها ظاهر گردید.
\v 6 و واقع شد بعد از چهل روز که نوح دریچۀ کشتی را که ساخته بود، باز کرد.
\v 7 و زاغ را رها کرد. او بیرون رفته، در تردد می‌بود تا آب از زمین خشک شد.
\v 8 پس کبوتر را از نزد خود رها کرد تا ببیند که آیا آب از روی زمین کم شده است.
\v 9 امّا کبوتر چون نشیمنی برای کف پای خود نیافت، زیرا که آب در تمام روی زمین بود، نزد وی به کشتی برگشت. پس دست خود را دراز کرد و آن را گرفته نزد خود به کشتی در آورد.
\v 10 و هفت روز دیگر نیز درنگ کرده، باز کبوتر را از کشتی رها کرد.
\v 11 و در وقت عصر، کبوتر نزد وی برگشت، و اینک برگ زیتون تازه در منقار وی است. پس نوح دانست که آب از روی زمین کم شده است.
\v 12 و هفت روز دیگر نیز توقّف نموده، کبوتر را رها کرد، و او دیگر نزد وی برنگشت.
\v 13 و در سال ششصد و یکم در روز اوّل از ماه اول، آب از روی زمین خشک شد. پس نوح پوشش کشتی را برداشته، نگریست، و اینک روی زمین خشک بود.
\v 14 و در روز بیست و هفتم از ماه دوم، زمین خشک شد.
\v 15 آنگاه خدا نوح را مخاطب ساخته، گفت:
\v 16 از کشتی بیرون شو، تو و همسرت و پسرانت و ازواج پسرانت با تو.
\v 17 و همۀ حیواناتی را که نزد خود داری، هر ذی‌جسدی را از پرندگان و بهایم و کل حشرات خزندۀ بر زمین، با خود بیرون آور، تا بر زمین منتشر شده، در جهان بارور و زیاد شوند.
\v 18 پس نوح و پسران او و زنش و زنان پسرانش، با وی بیرون آمدند.
\v 19 و همۀ حیوانات و همۀ حشرات و همۀ پرندگان، و هر چه بر زمین حرکت می‌کند، به اجناس آنها، از کشتی به در شدند.
\v 20 و نوح مذبحی برای خداوند بنا کرد، و از هر بهیمۀ پاک و از هر پرندۀ پاک گرفته، قربانی‌های سوختنی بر مذبح تقدیم کرد.
\v 21 و خداوند بوی خوش بویید و خداوند در دل خود گفت: بعد از این دیگر زمین را به‌سبب انسان لعنت نکنم، زیرا که خیال دل انسان از کودکی بد است، و بار دیگر همۀ حیوانات را هلاک نکنم، چنانکه کردم.
\v 22 مادامی که جهان باقی است، زرع و حصاد، و سرما و گرما، و زمستان و تابستان، و روز و شب موقوف نخواهد شد.