\c 3
\p
\v 1 و مار از همۀ حیوانات صحرا که خداوند خدا ساخته بود، هُشیارتر بود. و به زن گفت: آیا خدا حقیقتاً گفته است که از همۀ درختان باغ نخورید؟
\v 2 زن به مار گفت: از میوۀ درختان باغ می‌خوریم،
\v 3 امّا از میوۀ درختی که در وسط باغ است، خدا گفت از آن مخورید و آن را لمس مکنید، مبادا بمیرید.
\v 4 مار به زن گفت: هر آینه نخواهید مرد،
\v 5 بلکه خدا می‌داند در روزی که از آن بخورید، چشمان شما باز شود و مانند خدا عارف نیک و بد خواهید بود.
\v 6 و چون زن دید که آن درخت برای خوراک نیکوست و بنظر خوشنما و درختی دلپذیر و دانش‌افزا، پس از میوه‌اش گرفته، بخورد و به شوهر خود نیز داد و او خورد.
\v 7 آنگاه چشمان هر دوِ ایشان باز شد و فهمیدند که عریانند. پس برگهای انجیر به هم دوخته، سترها برای خویشتن ساختند.
\v 8 و صدای خداوند خدا را شنیدند که در هنگام وزیدن نسیم نهار در باغ راه می‌رفت، و آدم و زنش خویشتن را از حضور خداوند خدا در میان درختان باغ پنهان کردند.
\v 9 و خداوند خدا آدم را ندا در داد و گفت: کجا هستی؟
\v 10 گفت، چون صدایت را در باغ شنیدم، ترسان گشتم، زیرا که عریانم. پس خود را پنهان کردم.
\v 11 گفت، چه کسی به تو گفت که عریانی؟ آیا از آن درختی که تو را منع کردم که از آن نخوری، خوردی؟
\v 12 آدم گفت: این زنی که قرین من ساختی، وی از میوۀ درخت به من داد که خوردم.
\v 13 پس خداوند خدا به زن گفت: این چه کار است که کردی؟ زن گفت: مار مرا اغوا نمود که خوردم.
\v 14 پس خداوند خدا به مار گفت: چونکه این کار کردی، از همهٔ بهایم و از همۀ حیوانات صحرا ملعون‌تر هستی! بر شکمت راه خواهی رفت و تمام ایّام عمرت خاک خواهی خورد.
\v 15 و دشمنی در میان تو و زن، و در میان ذُرّیت تو و نسل وی می‌گذارم؛ او سر تو را خواهد کوبید و تو پاشنۀ وی را خواهی کوبید.
\v 16 و به زن گفت: اَلَم و حمل تو را بسیار افزون گردانم؛ با الم فرزندان خواهی زایید و اشتیاق تو به شوهرت خواهد بود و او بر تو حکمرانی خواهد کرد.
\v 17 و به آدم گفت: چونکه سخن همسرت را شنیدی و از آن درخت خوردی که امر فرموده، گفتم از آن نخوری، پس به‌سبب تو زمین ملعون شد، و تمام ایّام عمرت از آن با رنج خواهی خورد.
\v 18 خار و خس نیز برایت خواهد رویانید و سبزه‌های صحرا را خواهی خورد،
\v 19 و به عرق پیشانی‌ات نان خواهی خورد تا حینی که به خاک راجع گردی، که از آن گرفته شدی زیرا که تو خاک هستی و به خاک خواهی برگشت.
\v 20 و آدم زن خود را حوا نام نهاد، زیرا که او مادر همهٔ زندگان است.
\v 21 و خداوند خدا لباسهایی برای آدم و زنش از پوست بساخت و ایشان را پوشانید.
\v 22 و خداوند خدا گفت: همانا انسان مثل یکی از ما شده است، که عارف نیک و بد گردیده. اینک مبادا دست خود را دراز کند و از درخت حیات نیز گرفته بخورَد، و تا به ابد زنده ماند.
\v 23 پس خداوند خدا، او را از باغ عدن بیرون کرد تا کار زمینی را که از آن گرفته شده بود، بکند.
\v 24 پس آدم را بیرون کرد و به طرف شرقی باغ عدن، کروبیان را مسکن داد و شمشیر آتشباری را که به هر سو گردش می‌کرد تا طریق درخت حیات را محافظت کند.