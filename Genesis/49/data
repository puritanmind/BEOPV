\c 49
\p
\v 1 و یعقوب، پسران خود را خوانده،گفت، جمع شوید تا شما را از آنچه در ایّام آخر به شما واقع خواهد شد، خبر دهم.
\v 2 ای پسران یعقوب جمع شوید و بشنوید! و به پدر خود، اسرائیل، گوش گیرید.
\v 3 ای رؤبین! تو نخست‌زادۀ منی، توانایی من و ابتدای قوّتم، فضیلت رفعت و فضیلت قدرت.
\v 4 جوشان مثل آب، برتری نخواهی یافت، زیرا که بر بستر پدر خود برآمدی. آنگاه آن را بی‌حرمت‌ساختی، به بستر من برآمد.
\v 5 شَمعون و لاوی برادرند. آلات ظلم، شمشیرهای ایشان است.
\v 6 ای نفس من به مشورت ایشان داخل مشو، و ای جلال من به محفل ایشان متحد مباش زیرا در غضب خود مردم را کشتند. و در خودرأیی خویش گاوان را پی کردند.
\v 7 ملعون باد خشم ایشان، که سخت بود، و غضب ایشان زیرا که تند بود! ایشان را در یعقوب تقسیم سازم و در اسرائیل پراکنده کنم.
\v 8 ای یهودا تو را برادرانت خواهند ستود. دستت بر گردن دشمنانت خواهد بود، و پسران پدرت، تو را تعظیم خواهند کرد.
\v 9 یهودا شیربچه‌ای است، ای پسرم از شکار برآمدی. مثل شیر خویشتن را جمع کرده، در کمین می‌خوابد و چون شیرماده‌ای است. کیست او را برانگیزاند؟
\v 10 عصا از یهودا دور نخواهد شد. و نه فرمان‌فرمایی از میان پاهای وی تا شیلو بیاید. و مر او را اطاعت امّتها خواهد بود.
\v 11 کّرۀ خود را به تاک و کّرۀ الاغ خویش را به مو بسته. جامۀ خود را به شراب، و لباس خویش را به عصیر انگور می‌شوید.
\v 12 چشمانش به شراب سرخ و دندانش به شیر سفید است.
\v 13 زِبولون، بر کنار دریا ساکن شود، و نزد بندر کشتیها. و حدود او تا به صیدون خواهد رسید.
\v 14 یساکار حمار قوی است در میان آغلها خوابیده.
\v 15 چون محل آرمیدن را دید که پسندیده است، و زمین را دلگشا یافت، پس گردن خویش را برای بار خم کرد، و بندۀ خراج گردید.
\v 16 دان، قوم خود را داوری خواهد کرد، چون یکی از قبیله‌های اسرائیل.
\v 17 دان ماری خواهد بودبه سر راه، و افعی بر کنار طریق که پاشنۀ اسب را بگزد تا سوارش از عقب افتد.
\v 18 ای یهوه منتظر نجات تو می‌باشم.
\v 19 جاد، گروهی بر وی هجوم خواهند آورد، و او به عقب ایشان هجوم خواهد آورد.
\v 20 اشیر، نان او چرب خواهد بود، و لذات ملوکانه خواهد داد.
\v 21 نفتالی، غزال آزادی است، که سخنان حسنه خواهد داد.
\v 22 یوسف، شاخۀ باروری است. شاخۀ بارور بر سر چشمه‌ای که شاخه‌هایش از دیوار برآید.
\v 23 تیراندازان او را رنجانیدند، و تیر انداختند و اذیت رسانیدند.
\v 24 امّا کمان وی در قوّت قایم ماند و بازوهای دستش به دست قدیر یعقوب مقوی گردید که از آنجاست شبان و صخرۀ اسرائیل.
\v 25 از خدای پدرت که تو را اعانت می‌کند، و از قادرمطلق که تو را برکت می‌دهد، به برکات آسمانی از اعلیٰ و برکات لجه‌ای که در اسفل واقع است، و برکات پستانها و رحم.
\v 26 برکات پدرت بر برکات جبال ازلی فایق آمد، و بر حدود کوه‌های ابدی و بر سر یوسف خواهد بود، و بر فرق او که از برادرانش برگزیده شد.
\v 27 بنیامین، گرگی است که می‌درد. صبحگاهان شکار را خواهد خورد، و شامگاهان غارت را تقسیم خواهد کرد.
\v 28 همۀ اینان دوازده قبیلهٔ اسرائیلند، و این است آنچه پدر ایشان، بدیشان گفت و ایشان را برکت داد، و هر یک را موافق برکت وی برکت داد.
\v 29 پس ایشان را وصیّت فرموده، گفت، من به‌قوم خود ملحق می‌شوم، مرا با پدرانم در مغاره‌ای که در صحرای عفرونِ حِتّی است، دفن کنید.
\v 30 در مغاره‌ای که در صحرای مکفیله است، که در مقابل ممری در زمین کنعان واقع است، که ابراهیم آن را با آن صحرا از عفرون حتی برای ملکیت مقبره خرید.
\v 31 آنجا ابراهیم و همسرش، ساره را دفن کردند؛ آنجا اسحاق و زوجۀ او ربکا را دفن کردند؛ و آنجا لیه را دفن نمودم.
\v 32 خرید آن صحرا و مغاره‌ای که در آن است از بنی‌حتّ بود.
\v 33 و چون یعقوب وصیّت را با پسران خود به پایان برد، پاهای خود را به بستر کشیده، جان بداد و به قوم خویش ملحق گردید.