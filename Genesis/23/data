\c 23
\p
\v 1 و ایّام زندگانی ساره، صد و بیست و هفت سال بود. این است سالهای عمر ساره.
\v 2 و ساره در قریۀ اربع که حبرون باشد، در زمین کنعان مرد. و ابراهیم آمد تا برای ساره ماتم و گریه کند.
\v 3 و ابراهیم از نزد مِیت خود برخاست و بنی‌حِت را خطاب کرده، گفت:
\v 4 من نزد شما غریب و نزیل هستم. قبری از نزد خود به ملکیت من دهید، تا مردهٔ خود را از پیش روی خود دفن کنم.
\v 5 پس بنی‌حت در جواب ابراهیم گفتند،
\v 6 ای سَروَر من، سخن ما را بشنو. تو در میان ما رئیس خدا هستی. در بهترین مقبره‌های ما مردهٔ خود را دفن کن. هیچ کدام از ما، قبر خویش را از تو دریغ نخواهد داشت که مردهٔ خود را دفن کنی.
\v 7 پس ابراهیم برخاست، و نزد اهل آن زمین، یعنی بنی‌حت، تعظیم نمود.
\v 8 و ایشان را خطاب کرده، گفت: اگر مَرْضَی شما باشد که مردهٔ خود را از نزد خود دفن کنم، سخن مرا بشنوید و به عفرون پسر صوحار، برای من سفارش کنید،
\v 9 تا مغارۀ مَکفیله را که از املاک او در کنار زمینش واقع است، به من دهد، به قیمت تمام، در میان شما برای قبر، به ملکیت من بسپارد.
\v 10 و عفرون در میان بنی‌حت نشسته بود. پس عفرونِ حتی، در مسامع بنی‌حت، یعنی همه که به دروازۀ شهر او داخل می‌شدند، در جواب ابراهیم گفت:
\v 11 ای سَروَر من، نی، سخن مرا بشنو، آن زمین را به تو می‌بخشم، و غارهایی را که در آن است به تو می‌دهم، بحضور فرزندان قوم خود، آن را به تو می‌بخشم. مردهٔ خود را دفن کن.
\v 12 پس ابراهیم نزد اهل آن زمین تعظیم نمود،
\v 13 و عفرون را به مسامع اهل زمین خطاب کرده، گفت: اگر تو راضی هستی، التماس دارم عرض مرا اجابت کنی. قیمت زمین را به تو می‌دهم، از من قبول فرمای، تا در آنجا مردهٔ خود را دفن کنم.
\v 14 عفرون در جواب ابراهیم گفت:
\v 15 ای سَروَر من، از من بشنو، قیمت زمین چهارصد مثقال نقره است، این در میان من و تو چیست؟ مردهٔ خود را دفن کن.
\v 16 پس ابراهیم سخن عفرون را اجابت نمود، و آن مبلغی را که در مسامع بنی‌حت گفته بود، یعنی چهارصد مثقال نقرۀ رایج المعامله، به نزد عفرون وزن کرد.
\v 17 پس زمین عفرون، که در مَکفِیله، برابر ممری واقع است، یعنی زمین و مغاره‌ای که در آن است، با همۀ درختانی که در آن زمین، و در تمامی حدود و حوالی آن بود، مقرّر شد
\v 18 به ملکیت ابراهیم، بحضور بنی‌حت، یعنی همه که به دروازۀ شهرش داخل می‌شدند.
\v 19 از آن پس، ابراهیم، زوجۀ خود ساره را در مغارۀ صحرای مکفیله، در مقابل ممری، که حبرون باشد، در زمین کنعان دفن کرد.
\v 20 و آن صحرا، با مغاره‌ای که در آن است، از جانب بنی‌حت، به ملکیت ابراهیم به جهت قبر مقرّر شد.