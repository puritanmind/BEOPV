\c 13
\p
\v 1 و ابرام با زن خود، و تمام اموال خویش،و لوط، از مصر به جنوب آمدند.
\v 2 و ابرام از مواشی و نقره و طلا، بسیار ثروتمند بود.
\v 3 پس، از جنوب، طی منازل کرده، به بیت‌ئیل آمد، بدانجایی که خیمه‌اش در ابتدا بود، در میان بیت‌ئیل و عای،
\v 4 به مقام آن مذبحی که اوّل بنا نهاده بود، و در آنجا ابرام نام یهوه را خواند.
\v 5 و لوط را نیز که همراه ابرام بود، گله و رمه و خیمه‌ها بود.
\v 6 و زمین گنجایش ایشان را نداشت که در یکجا ساکن شوند زیرا که اندوخته‌های ایشان بسیار بود، و نتوانستند در یک جا سکونت کنند.
\v 7 و در میان شبانان مواشی ابرام و شبانان مواشی لوط نزاع افتاد. و در آن هنگام کنعانیان و فَرِزّیان، ساکن زمین بودند.
\v 8 پس ابرام به لوط گفت، زنهار در میان من و تو، و در میان شبانان من و شبانان تو نزاعی نباشد، زیرا که ما برادریم.
\v 9 مگر تمام زمین پیش روی تو نیست؟ ملتمس اینکه از من جدا شوی. اگر به جانب چپ روی، من بسوی راست خواهم رفت و اگر بطرف راست روی، من به جانب چپ خواهم رفت.
\v 10 آنگاه لوط چشمان خود را برافراشت، و تمام درّه اُردُن را دید که همه‌اش مانند باغ خداوند و زمین مصر، به طرف صوغَر، سیراب بود، قبل از آنکه خداوند سدوم و عموره را خراب سازد.
\v 11 پس لوط تمام درّه اُردُن را برای خود اختیار کرد، و لوط بطرف شرقی کوچ کرد، و از یکدیگر جدا شدند.
\v 12 ابرام در زمین کنعان ماند، و لوط در شهرهای درّه ساکن شد، و خیمهٔ خود را تا سدوم نقل کرد.
\v 13 امّا مردمان سدوم بسیار شریر و به خداوند خطاکار بودند.
\v 14 و بعد از جدا شدن لوط از وی، خداوند به ابرام گفت، اکنون تو چشمان خود را برافراز و از مکانی که در آن هستی، بسوی شمال و جنوب، و مشرق و مغرب بنگر
\v 15 زیرا تمام این زمین را که می‌بینی به تو و نسل تو تا به ابد خواهم بخشید.
\v 16 و نسل تو را مانند غبار زمین گردانم. چنانکه اگر کسی غبار زمین را تواند شمرد، نسل تو نیز شمرده شود.
\v 17 برخیز و در طول و عرض زمین گردش کن زیرا که آن را به تو خواهم داد.
\v 18 و ابرام خیمۀ خود را نقل کرده، روانه شد و در بلوطستان مَمْری که در حِبرون است، ساکن گردید، و در آنجا مذبحی برای یهوه بنا نهاد.
