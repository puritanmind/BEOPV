\c 28
\p
\v 1 و اسحاق، یعقوب را خوانده، او را برکت داد و او را امر فرموده، گفت، زنی از دختران کنعان مگیر.
\v 2 برخاسته، به فَدّانِ اَرام، به خانۀ پدر مادرت، بتوئیل، برو و از آنجا زنی از دختران لابان، برادر مادرت، برای خود بگیر.
\v 3 و خدای قادر مطلق تو را برکت دهد، و تو را بارور و زیاد سازد، تا از تو امّتهای بسیار بوجود آیند.
\v 4 و برکت ابراهیم را به تو دهد، به تو و به نسل تو با تو، تا وارث زمین غربت خود شوی، که خدا آن را به ابراهیم بخشید.
\v 5 پس اسحاق، یعقوب را روانه نمود و به فدان ارام، نزد لابان پسر بتوئیل ارامی، برادر ربکا، مادر یعقوب و عیسو، رفت.
\v 6 و امّا عیسو چون دید که اسحاق یعقوب را برکت داده، او را به فدان ارام روانه نمود تا از آنجا زنی برای خود بگیرد، و در حین برکت دادن به وی امر کرده، گفته بود که زنی از دختران کنعان مگیر،
\v 7 و اینکه یعقوب، پدر و مادر خود رااطاعت نموده، به فدان ارام رفت،
\v 8 و چون عیسو دید که دختران کنعان در نظر پدرش، اسحاق، بَدَند،
\v 9 پس عیسو نزد اسماعیل رفت، و مَحلَت، دختر اسماعیل پسر ابراهیم را که خواهر نبایوت بود، علاوه بر زنانی که داشت، به زنی گرفت.
\v 10 و امّا یعقوب، از بِئرشَبَع روانه شده، بسوی حران رفت.
\v 11 و به مکانی نزول کرده، در آنجا شب را به‌سر برد، زیرا که آفتاب غروب کرده بود و یکی از سنگهای آنجا را گرفته، زیر سر خود نهاد و در همان جا بخسبید.
\v 12 و خوابی دید که ناگاه نردبانی بر زمین برپا شده، که سرش به آسمان می‌رسد، و اینک فرشتگان خدا بر آن صعود و نزول می‌کنند.
\v 13 در حال، خداوند بر سر آن ایستاده، می‌گوید، من هستم یهوه، خدای پدرت ابراهیم، و خدای اسحاق. این زمینی را که تو بر آن خوابیده‌ای به تو و به نسل تو می‌بخشم.
\v 14 و نسل تو مانند غبار زمین خواهند شد، و به مغرب و مشرق و شمال و جنوب منتشر خواهی شد، و از تو و از نسل تو همهٔ قبایل زمین برکت خواهند یافت.
\v 15 و اینک من با تو هستم، و تو را در هر جایی که رَوی، محافظت فرمایم تا تو را بدین زمین بازآورم، زیرا که تا آنچه را به تو گفته‌ام، بجا نیاورم، تو را رها نخواهم کرد.
\v 16 پس یعقوب از خواب بیدار شد و گفت، البتّه یهوه در این مکان است و من ندانستم.
\v 17 پس ترسان شده، گفت، این چه مکان ترسناکی است! این نیست جز خانۀ خدا و این است دروازۀ آسمان.
\v 18 بامدادان یعقوب برخاست و آن سنگی را که زیر سر خود نهاده بود، گرفت و چون ستونی برپا داشت و روغن بر سرش ریخت.
\v 19 و آن مکان را بیت‌ئیل نامید، امّا نام آن شهر اولاً لوز بود.
\v 20 و یعقوب نذر کرده، گفت، اگر خدا با من باشد، و مرا در این راه که می‌روم محافظت کند، و مرا نان دهد تا بخورم، و لباس تا بپوشم،
\v 21 تا به خانۀ پدر خود به سلامتی برگردم، هرآینه یهوه، خدای من خواهد بود.
\v 22 و این سنگی را که چون ستون برپا کردم، خانهٔ خدا شود، و آنچه به من بدهی، ده یک آن را به تو خواهم داد.
