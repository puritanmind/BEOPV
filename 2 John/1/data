\c 1
\p
\v 1 از شیخ، به بانوی برگزیده و فرزندانش که ایشان را در حقیقت محبّت می‌نمایم، و نه تنها من، بلکه همهٔ کسانی که حقیقت را می‌دانند،
\v 2 بخاطر آن حقیقتی که در ما ساکن است و با ما تا به ابد خواهد بود.
\v 3 فیض و رحمت و آرامش از جانب خدای پدر و عیسی مسیح خداوند و پسرِ پدر در حقیقت و محبّت با شما باد.
\v 4 بسیار مسرور شدم چونکه بعضی از فرزندان تو را یافتم که در حقیقت گام برمی‌دارند، چنانکه از پدر حکم یافتیم.
\v 5 و الآن ای بانو، از تو التماس دارم، نه آنکه حکمی تازه به تو بنویسم، بلکه همان را که از ابتدا داشتیم که یکدیگر را محبّت بنماییم.
\v 6 و این است محبّت که موافق احکام او سلوک بنماییم، و حکم همان است که از اوّل شنیدید تا در آن سلوک بنماییم.
\v 7 زیرا گمراه‌کنندگانِ بسیار به دنیا بیرون شدند که عیسی مسیح ظاهرشدهٔ در جسم را اقرار نمی‌کنند. آن است گمراه‌کننده و ضدّ مسیح.
\v 8 مراقب خود باشید، مبادا آنچه را که عمل کرده‌ایم برباد دهیم، بلکه تا پاداشی کامل بیابیم.
\v 9 هرکه سرپیچی می‌کند و در تعلیم مسیح ساکن نیست، خدا را نیافته است. امّا آنکه در تعلیم مسیح ساکن مانَد، او هم پدر و پسر را دارد.
\v 10 اگر کسی به نزد شما آید و این تعلیم را نیاوَرَد، او را به خانهٔ خود مپذیرید و او را خوش‌آمد مگویید،
\v 11 زیرا هرکه او را خوش‌آمد گوید، در کارهای پلیدش شریک گردد.
\v 12 چیزهای بسیار دارم که به شما بنویسم، امّا نخواستم که به کاغذ و مرکّب بنویسم، بلکه امیدوارم که به نزد شما بیایم و رو در رو گفتگو نمایم تا شادمانی ما کامل شود.
\v 13 فرزندانِ خواهرِ برگزیدهٔ تو، به تو سلام می‌رسانند. آمین.