\c 1
\p
\v 1 پولُس، رسول نه از جانب انسان و نه به‌وسیلهٔ انسان بلکه به‌وسیلۀ عیسی مسیح و خدای پدر که او را از مردگان برخیزانید،
\v 2 و همهٔ برادرانی که با من می‌باشند، به کلیساهای غلاطیه،
\v 3 فیض و آرامش از جانب خدای پدر و خداوند ما عیسی مسیح با شما باد؛
\v 4 که خود را برای گناهان ما داد تا ما را از این جهان شریر حاضر به‌حسب ارادهٔ خدا و پدر ما خلاصی بخشد،
\v 5 که او را تا ابدالآباد جلال باد. آمین.
\v 6 تعجّب می‌کنم که بدین زودی از آن کس که شما را به فیض مسیح خوانده است، برمی‌گردید به سوی انجیلی دیگر،
\v 7 که [انجیل] دیگر نیست. امّا بعضی هستند که شما را مضطرب می‌سازند و می‌خواهند انجیل مسیح را تبدیل نمایند.
\v 8 بلکه هرگاه ما هم یا فرشته‌ای از آسمان، انجیلی غیر از آنکه ما به آن بشارت دادیم به شما رساند، اَناتیما باد.
\v 9 چنانکه پیشتر گفتیم، الآن هم باز می‌گویم، اگر کسی انجیلی غیر از آنکه پذیرفتید بیاورد، اَناتیما باد.
\v 10 آیا اکنون مردم را در رأی خود می‌آورم یا خدا را؟ یا رضامندی مردم را می‌طلبم؟ اگر تا به حال رضامندی مردم را می‌خواستم، خادم مسیح نمی‌بودم.
\v 11 امّا ای برادران شما را اعلام می‌کنم از انجیلی که من بدان بشارت دادم که به شیوه انسان نیست.
\v 12 زیرا که من آن را از انسان نیافتم و نیاموختم، بلکه از مکاشفه عیسی مسیح.
\v 13 زیرا سرگذشتِ سابقِ مرا در دین یهود شنیده‌اید که بر کلیسای خدا بی‌نهایت جفا می‌نمودم و آن را ویران می‌ساختم،
\v 14 و در دین یهود از اکثر همسالان قوم خود سبقت می‌جستم و در سنتهای پدران خود بسیار غیور می‌بودم.
\v 15 امّا زمانی که خدا خوشنود شد، مرا از رحم مادرم برگزید و به فیض خود مرا خواند،
\v 16 که پسر خود را در من آشکار سازد تا در میان امّت‌ها بدو بشارت دهم، در آنوقت با جسم و خون مشورت نکردم،
\v 17 و به اورشلیم هم نزد آنانی که قبل از من رسول بودند نرفتم، بلکه به عربستان رفتم و باز به دمشق بازگشت کردم.
\v 18 پس بعد از سه سال، برای ملاقات پِطرُس به اورشلیم رفتم و پانزده روز با وی به‌سر بردم.
\v 19 امّا از سایر رسولان [کسی] جز یعقوب برادر خداوند را ندیدم.
\v 20 امّا دربارهٔ آنچه به شما می‌نویسم، اینک، در حضور خدا دروغ نمی‌گویم.
\v 21 بعد از آن به نواحی سوریه و کیلیکه آمدم.
\v 22 و به کلیساهای یهودیّه که در مسیح بودند به چهره ناشناخته بودم،
\v 23 جز اینکه شنیده بودند که آنکه پیشتر بر ما جفا می‌نمود، اکنون بشارت می‌دهد به همان ایمانی که قبل از این ویران می‌ساخت.
\v 24 و خدا را در من تمجید نمودند.