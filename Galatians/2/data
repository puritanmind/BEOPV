\c 2
\p
\v 1 پس بعد از چهارده سال با بَرْنابا باز به اورشلیم رفتم و تیطُس را همراه خود بردم.
\v 2 ولی به مکاشفه رفتم و انجیلی را که در میان امّت‌ها بدان موعظه می‌کنم، به ایشان عرضه داشتم، امّا به طور خصوصی با آنها که سرشناس بودند، مبادا بیهوده بدوم یا دویده باشم.
\v 3 امّا تیطُس نیز که همراه من و یونانی بود، مجبور نشد که ختنه شود.
\v 4 و این به‌سبب برادران دروغین بود که ایشان را ناآگاهانه درآوردند و پنهانی درآمدند تا آزادی ما را که در مسیحْ عیسی داریم، جاسوسی کنند و تا ما را به بندگی درآورند.
\v 5 که ایشان را یک ساعت هم به اطاعت در این امر تابع نشدیم تا راستی انجیل در شما ثابت ماند.
\v 6 امّا از آنانی که به نظر می‌رسد که چیزی می‌باشند (هرچه بودند مرا تفاوتی نیست، خدا بر کسی تبعیض قایل نمی‌شود) زیرا آنانی که سرشناس‌اند، به من هیچ نفع نرسانیدند.
\v 7 بلکه به خلاف آن، چون دیدند که بشارت ختنه‌ناشدگان به من سپرده شد، چنانکه بشارت ختنه‌شدگان به پِطرُس
\v 8 زیرا او که برای رسالت ختنه‌شدگان در پِطرُس عمل کرد، در من هم برای امّت‌ها عمل کرد،
\v 9 پس چون یعقوب و کیفا و یوحنّا که مشهور به ارکان بودند، آن فیضی را که به من عطا شده بود دیدند، دست رفاقت به من و برنابا دادند تا ما به سوی امّت‌ها برویم، چنانکه ایشان به سوی ختنه‌شدگان؛
\v 10 جز آنکه فقرا را یاد بداریم و خود نیز مشتاق به این کار بودم.
\v 11 امّا چون پِطرُس به انطاکیه آمد، او را رودررو مخالفت نمودم زیرا که مستوجب ملامت بود،
\v 12 چونکه قبل از آمدنِ بعضی از جانب یعقوب، با امّت‌ها غذا می‌خورد؛ ولی چون آمدند، از آنانی که اهل ختنه بودند ترسیده، باز ایستاد و خویشتن را جدا ساخت.
\v 13 و سایر یهودیان هم با وی ریاکاری کردند، به‌حدّی که برنابا نیز در ریاکاری ایشان گرفتار شد.
\v 14 ولی چون دیدم که به حقیقت انجیل به راستی گام بر نمی‌دارند، پیش روی همه پِطرُس را گفتم، اگر تو که یهودی هستی، به شیوۀ امّت‌ها و نه به شیوۀ یهود زیست می‌کنی، چرا امّت‌ها را مجبور می‌سازی که به شیوۀ یهود رفتار کنند؟
\v 15 ما که به طبیعت یهودی هستیم و نه گناهکاران از امّت‌ها،
\v 16 امّا می‌دانیم که هیچ‌کس از اعمال شریعت عادل شمرده نمی‌شود، بلکه به ایمان به عیسی مسیح، ما هم به مسیحْ عیسی ایمان آوردیم تا از ایمان به مسیح و نه از اعمال شریعت عادل شمرده شویم، زیرا که از اعمال شریعت هیچ بشری عادل شمرده نخواهد شد.
\v 17 امّا اگر چون عدالت در مسیح را می‌طلبیم، خود هم گناهکار یافت شویم، آیا مسیح خادم گناه است؟ هرگز مبادا!
\v 18 زیرا اگر باز بنا کنم آنچه را که خراب ساختم، هرآینه ثابت می‌کنم که خود خطاکار هستم.
\v 19 زیرا که من به‌واسطهٔ شریعت نسبت به شریعت مُردَمْ تا نسبت به خدا زیست کنم.
\v 20 با مسیح مصلوب شده‌ام ولی زندگی می‌کنم، امّا بعد از این نه من، بلکه مسیح در من زندگی می‌کند. و زندگانی که اکنون در جسم می‌کنم، به ایمانِ بر پسرِ خدا می‌کنم که مرا محبّت نمود و خود را برای من داد.
\v 21 فیض خدا را باطل نمی‌سازم، زیرا اگر عدالت به شریعت می‌بود، هرآینه مسیح بیهوده مرد.