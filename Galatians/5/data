\c 5
\p
\v 1 پس به آن آزادی که مسیح ما را به آن آزاد کرد، استوار بایستید و باز در یوغ بندگی گرفتار مشوید.
\v 2 اینک، من پولُس به شما می‌گویم که اگر ختنه شوید، مسیح برای شما هیچ نفع ندارد.
\v 3 بلی باز به هرکس که ختنه شود شهادت می‌دهم که مدیون است که تمامی شریعت را بجا آورد.
\v 4 همهٔ شما که از شریعت عادل می‌شوید، از مسیح جدا شده‌ و از فیض ساقط گشته‌اید.
\v 5 زیرا که ما به‌واسطهٔ روح به انتظار امید عدالت از ایمان هستیم.
\v 6 و در مسیح عیسی نه ختنه فایده دارد و نه نامختونی بلکه ایمانی که به محبّت عمل می‌کند.
\v 7 خوب می‌دویدید! پس کیست که شما را از اطاعت راستی مانع گشت؟
\v 8 این انگیزش از او که شما را خوانده است نیست.
\v 9 خمیرمایه اندک تمام خمیر را مُخَمَّر می‌سازد.
\v 10 من در خداوند بر شما اعتماد دارم که هیچ عقیدۀ دیگری نخواهید داشت، امّا آنکه شما را مضطرب سازد هرکه باشد، قصاص خود را خواهد یافت.
\v 11 امّا ای برادران اگر من تا به حال به ختنه موعظه می‌کردم، چرا جفا می‌دیدم؟ زیرا که در این صورت اهانت صلیب برداشته می‌شد.
\v 12 کاش آنانی که شما را مضطرب می‌سازند خویشتن را منقطع می‌ساختند.
\v 13 زیرا که شما ای برادران به آزادی خوانده شده‌اید؛ امّا زنهار آزادی خود را فرصتی برای جسم مگردانید، بلکه به محبّت، یکدیگر را خدمت کنید.
\v 14 زیرا که تمامی شریعت در یک کلمه کامل می‌شود، یعنی در اینکه، همسایهٔ خود را چون خویشتن محبّت نما.
\v 15 امّا اگر همدیگر را بگزید و ببلعید، باحذر باشید که مبادا از یکدیگر هلاک شوید.
\v 16 امّا می‌گویم، به روح رفتار کنید، پس شهوات جسم را به‌جا نخواهید آورد.
\v 17 زیرا خواست جسم به خلاف روح است و [خواست] روح به خلاف جسم؛ و این دو با یکدیگر در تضادند، بطوری که آنچه می‌خواهید نمی‌کنید.
\v 18 امّا اگر از روح هدایت شدید، زیر شریعت نیستید.
\v 19 و اعمال جسم آشکار است، یعنی زنا و فسق و ناپاکی و هرزگی،
\v 20 و بُت‌پرستی و جادوگری و دشمنی و نزاع و کینه و خشم و جدلها و نفاق و بدعتها،
\v 21 و حسد و قتل و مستی و لهو و لعب و امثال اینها که شما را هشدار می‌دهم، چنانکه قبل از این هشدار دادم، که کنندگان چنین کارها وارث ملکوت خدا نمی‌شوند.
\v 22 امّا ثمرهٔ روح، محبّت و خوشی و صلح و صبر و مهربانی و نیکویی و ایمان و تواضع و پرهیزکاری است،
\v 23 که هیچ شریعت مانع چنین کارها نیست.
\v 24 و آنانی که از آنِ مسیح می‌باشند، جسم را با هوسها و شهواتش مصلوب ساخته‌اند.
\v 25 اگر به روح زیست کنیم، به روح هم رفتار بکنیم.
\v 26 لافزن مشویم [تا] یکدیگر را به خشم آوریم و بر یکدیگر حسد بریم.