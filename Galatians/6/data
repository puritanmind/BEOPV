\c 6
\p
\v 1 امّا ای برادران، اگر کسی به خطایی گرفتار شود، شما که روحانی هستید، چنین شخص را به روح فروتنی اصلاح کنید. و خود را ملاحظه کن، که مبادا تو نیز در وسوسه افتی.
\v 2 بارهای سنگینِ یکدیگر را متحمّل شوید و بدین نوع شریعت مسیح را به‌جا آرید.
\v 3 زیرا اگر کسی خود را شخصی گمان برد و حال آنکه چیزی نباشد، خود را می‌فریبد.
\v 4 امّا هرکس عمل خود را امتحان بکند، آنگاه فخر در خود به تنهایی خواهد داشت نه در دیگری،
\v 5 زیرا هرکس حامل بار خود خواهد شد.
\v 6 امّا هرکه در کلام تعلیم یافته باشد، معلّم خود را در همهٔ چیزهای خوب مشارک بسازد.
\v 7 خود را فریب مدهید، خدا را استهزاء نمی‌توان کرد. زیرا که آنچه آدمی بکارد، همان را درو خواهد کرد.
\v 8 زیرا هر که برای جسم خود کارد، از جسم فساد را درو کند و هرکه برای روح کارد از روح حیات جاودانی خواهد دروید.
\v 9 امّا از نیکوکاری خسته نشویم زیرا که در موسم آن درو خواهیم کرد اگر ملول نشویم.
\v 10 خلاصه بقدری که فرصت داریم، با همهٔ مردم احسان بنماییم، علی‌الخصوص با اهل بیت ایمان.
\v 11 ملاحظه کنید چه حروف جَلی بدست خود به شما نوشتم.
\v 12 آنانی که می‌خواهند صورتی نیکو در جسم نمایان سازند، ایشان شما را مجبور می‌سازند که ختنه شوید، محض اینکه برای صلیب مسیح جفا نبینند.
\v 13 زیرا ایشان نیز که ختنه می‌شوند، خودْ شریعت را نگاه نمی‌دارند بلکه می‌خواهند شما ختنه شوید تا در جسمِ شما فخر کنند.
\v 14 امّا حاشا از من که فخر کنم جز از صلیب خداوندِ ما عیسی مسیح که به‌وسیلهٔ او دنیا برای من مصلوب شد و من برای دنیا.
\v 15 زیرا که در مسیح عیسی نه ختنه چیزی است و نه نامختونی، بلکه خلقت تازه.
\v 16 و آنانی که بدین قانون رفتار می‌کنند، سلامتی و رحمت بر ایشان باد و بر اسرائیل خدا.
\v 17 بعد از این هیچ‌کس مرا زحمت نرساند، زیرا که من در بدن خود داغهای خداوندْ عیسی را دارم.
\v 18 فیض خداوند ما عیسی مسیح با روح شما باد ای برادران. آمین.