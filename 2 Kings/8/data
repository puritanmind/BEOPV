\c 8
\p
\v 1 و اَلِیشَع به زنی که پسرش را زنده کرده بود،خطاب کرده، گفت، تو و خاندانت برخاسته، بروید و در جایی که می‌توانی ساکن شوی، ساکن شو، زیرا خداوند قحطی خوانده است و هم بر زمین هفت سال واقع خواهد شد.
\v 2 و آن زن برخاسته، موافق کلام مرد خدا، عمل نمود و با خاندان خود رفته، در زمین فلسطینیان هفت سال مأوا گزید.
\v 3 و واقع شد بعد از پایان هفت سال که آن زن از زمین فلسطینیان بازگشت کرده، بیرون آمد تا نزد پادشاه برای خانه و زمین خود استغاثه نماید.
\v 4 و پادشاه با جِیحَزی، خادم مرد خدا گفتگو می‌نمود و می‌گفت، حال تمام اعمال عظیمی را که اَلِیشَع بجا آورده است، به من بگو.
\v 5 و هنگامی که او برای پادشاه بیان می‌کرد که چگونه مرده‌ای را زنده نمود، اینک زنی که پسرش را زنده کرده بود، نزد پادشاه به جهت خانه و زمین خود استغاثه نمود. و جِیحَزی گفت، ای آقایم پادشاه! این همان زن است و پسری که اَلِیشَع زنده کرد، این است.
\v 6 و چون پادشاه از زن پرسید، او وی را خبر داد؛ پس پادشاه یکی از خواجگان خود را برایش تعیین نموده، گفت، تمامی مایملک او وتمامی حاصل ملک او را ازروزی که زمین را ترک کرده است تا الآن به او رّد نما.
\v 7 و اَلِیشَع به دمشق رفت و بَنْهَدَد، پادشاه اَرام،بیمار بود. و به او خبر داده، گفتند که، مرد خدا اینجا آمده است.
\v 8 پس پادشاه به حَزائیل گفت، هدیه‌ای به دست خود گرفته، برای ملاقات مرد خدا برو و به واسطۀ او از خداوند سؤال نما که آیا از این مرض خود شفا خواهم یافت؟
\v 9 و حَزائیل برای ملاقات وی رفته، هدیه‌ای به دست خود گرفت، یعنی بار چهل شتر از تمامی نفایس دمشق. و آمده، به حضور وی ایستاد و گفت، پسرت، بَنْهَدَد، پادشاه اَرام مرا نزد تو فرستاده، می‌گوید، آیا از این مرض خود شفا خواهم یافت؟
\v 10 و اَلِیشَع به وی گفت، برو و او را بگو، البتّه شفا توانی یافت امّا خداوند مرا اعلام نموده است که هرآینه او خواهد مُرد.
\v 11 و چشم خود را خیره ساخته، بر وی نگریست تا خجل گردید. پس مرد خدا بگریست.
\v 12 و حَزائیل گفت، آقایم چرا گریه می‌کند؟ او جواب داد، چونکه ضرری را که تو به بنی‌اسرائیل خواهی رسانید، می‌دانم؛ قلعه‌های ایشان را آتش خواهی زد و جوانان ایشان را به شمشیر خواهی کشت، و اطفال ایشان را خُرد خواهی نمود و حامله‌های ایشان را شکم پاره خواهی کرد.
\v 13 و حَزائیل گفت، بندۀ تو که سگ است، کیست که چنین عمل عظیمی بکند؟ اَلِیشَع گفت، خداوند بر من نموده است که تو پادشاه اَرام خواهی شد.
\v 14 پس از نزد اَلِیشَع روانه شده، نزد آقای خودآمد و او به وی گفت، اَلِیشَع تو را چه گفت؟ او جواب داد، به من گفت که البتّه شفا خواهی یافت.
\v 15 و در فردای آن روز، لحاف را گرفته آن را در آب فرو برد و بر رویش گسترد که مُرد و حَزائیل در جایش پادشاه شد.
\v 16 و در سال پنجمِ یورام پسر اَخاب، پادشاه اسرائیل، وقتی که یهُوشافاط هنوز پادشاه یهودا بود، یهُورام پسر یهُوشافاط، پادشاه یهودا آغاز سلطنت نمود.
\v 17 و چون پادشاه شد، سی و دو ساله بود و هشت سال در اورشلیم پادشاهی کرد.
\v 18 و به طریق پادشاهان اسرائیل به نحوی که خاندان اَخاب عمل می‌نمودند رفتار نمود، زیرا که دختر اَخاب، زن او بود و آنچه در نظر خداوند ناپسند بود، به عمل می‌آورد.
\v 19 امّا خداوند به خاطر بندۀ داوود نخواست که یهودا را هلاک سازد چونکه وی را وعده داده بود که او را و پسرانش را همیشۀ اوقات، چراغی بدهد.
\v 20 و در ایّام وی اَدوم از زیر دست یهُودا عاصی شده، پادشاهی بر خود نصب کردند.
\v 21 و یورام با تمامی ارابه‌های خود به صعیر رفتند و در شب برخاسته، اَدومیان را که او را احاطه نموده بودند و سرداران ارابه‌ها را شکست داد و قوم به خیمه‌های خود فرار کردند.
\v 22 و اَدوم از زیر دست یهُودا تا امروز عاصی شده‌اند و لِبْنَه نیز در آن وقت عاصی شد.
\v 23 و بقیۀ وقایع یورام و آنچه کرد، آیا در کتاب تواریخ ایّام پادشاهان یهودا مکتوب نیست؟
\v 24 و یورام با پدران خود خوابید و در شهر داوود با پدران خود دفن شد. و پسرش اَخَزْیا به جایش پادشاهی کرد.
\v 25 و در سال دوازدهمِ یورام پسر اَخاب، پادشاه اسرائیل، اَخَزْیا پسر یهُورام، پادشاه یهودا، آغاز سلطنت نمود.
\v 26 و اَخَزْیا چون پادشاه شد، بیست و دو ساله بود و یک سال در اورشلیم پادشاهی کرد و اسم مادرش عَتَلْیا، دختر عُمری پادشاه اسرائیل بود.
\v 27 و به طریق خاندان اَخاب رفتار نموده، آنچه در نظر خداوند ناپسند بود، مثل خاندان اَخاب به عمل می‌آورد زیرا که داماد خاندان اَخاب بود.
\v 28 و با یورام پسر اَخاب برای جنگ با حَزائیل پادشاه اَرام به راموت جِلْعاد رفت و اَرامیان، یورام را مجروح ساختند.
\v 29 و یورام پادشاه به یزْرَعِیل بازگشت کرد تا از جراحتهایی که اَرامیان به وی رسانیده بودند هنگامی که با حَزائیل، پادشاه اَرام جنگ می‌نمود، شفا یابد. و اَخَزْیا پسر یهُورام، پادشاه یهودا، به یزرئیل فرود آمد تا یورام پسر اخاب را عیادت نماید چونکه مریض بود.