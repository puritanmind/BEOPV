\c 19
\p
\v 1 و واقع شد که چون حِزْقیای پادشاه این را شنید، لباس خود را چاک زده، و پلاس پوشیده، به خانۀ خداوند داخل شد.
\v 2 و الیاقیم، ناظر خانه و شْبِنَۀ کاتب و مشایخِ کاهنان را ملبّس به پلاس نزد اِشَعْیا پسر آموص نبی فرستاده،
\v 3 به وی گفتند: حِزْقیا چنین می‌گوید که امروز روز تنگی و تأدیب و اهانت است زیرا که پسران به فمِ رحم رسیده‌اند و قوّت زاییدن نیست.
\v 4 شاید یهُوَه خدایت تمامی سخنان رَبْشاقی را که‌آقایش، پادشاه آشور، او را برای اهانت نمودن خدای زنده فرستاده است، بشنود و سخنانی را که یهُوَه، خدایت شنیده است، توبیخ نماید. پس برای بقیه‌ای که یافت می‌شوند، تضرع نما.
\v 5 و بندگان حِزْقیای پادشاه نزد اِشَعْیا آمدند.
\v 6 و اِشَعْیا به ایشان گفت: به آقای خود چنین گویید که خداوند چنین می‌فرماید، از سخنانی که شنیدی که بندگانِ پادشاه آشور به آنها به من کفر گفته‌اند، مترس.
\v 7 همانا روحی بر او می‌فرستم که خبری شنیده، به ولایت خود خواهد برگشت و او را در ولایت خودش به شمشیر هلاک خواهم ساخت.
\v 8 پس رَبْشاقی بازگشت کرده، پادشاه آشور را یافت که با لِبْنَه جنگ می‌کرد، زیرا شنیده بود که از لاکیش کوچ کرده است.
\v 9 و دربارۀ تِرْهاقْه، پادشاه حَبَشه، خبری شنیده بود که به جهت جنگ با تو بیرون آمده است. (پس چون شنید) بار دیگر ایلچیان نزد حِزْقیا فرستاده، گفت:
\v 10 به حِزْقیا، پادشاه یهودا چنین گویید، خدای تو که به او توکّل می‌نمایی، تو را فریب ندهد و نگوید که اورشلیم به دست پادشاه آشور تسلیم نخواهد شد.
\v 11 اینک تو شنیده‌ای که پادشاهان آشور با همۀ ولایتها چه کرده و چگونه آنها را بالکل هلاک ساخته‌اند، و آیا تو رهایی خواهی یافت؟
\v 12 آیا خدایان امّت‌هایی که پدران من، ایشان را هلاک ساختند، مثل جوزان و حاران و رَصَف و بنی‌عدن که در تَلَسّار می‌باشند، ایشان را نجات دادند؟
\v 13 پادشاه حَمات کجاست؟ و پادشاه اَرْفاد و پادشاه شهر سَفَروایم و هِینَع و عِوّا؟
\v 14 و حِزْقیا مکتوب را از دست ایلچیان گرفته، آن را خواند و حِزْقیا به خانۀ خداوند درآمده، آن را به حضور خداوند پهن کرد.
\v 15 و حِزْقیا نزد خداوند دعا نموده، گفت: ای یهُوَه، خدای اسرائیل که بر کروبیان جلوس می‌نمایی، تویی که به تنهایی بر تمامی ممالک جهان خدا هستی و تو آسمان و زمین را آفریده‌ای.
\v 16 ای خداوند گوش خود را فرا گرفته، بشنو. ای خداوند چشمان خود را گشوده، ببین و سخنان سَنْحاریب را که به جهت اهانت نمودن خدای زنده فرستاده است، استماع نما.
\v 17 ای خداوند ، راست است که پادشاهان آشور امّت‌ها و زمین ایشان را خراب کرده است،
\v 18 و خدایان ایشان را به آتش انداخته، زیرا که خدا نبودند، بلکه ساخته دست انسان از چوب و سنگ. پس به این سبب آنها را تباه ساختند.
\v 19 پس حال ای یهُوَه، خدای ما، ما را از دست او رهایی ده تا همهٔ ممالک جهان بدانند که تو تنها ای یهُوَه، خدا هستی.
\v 20 پس اِشَعْیا پسر آموص نزد حِزْقیا فرستاده، گفت: یهُوَه، خدای اسرائیل، چنین می‌گوید، آنچه را که دربارۀ سَنْحاریب، پادشاه آشور، نزد من دعا نمودی اجابت کردم.
\v 21 کلامی که خداوند درباره‌اش گفته، این است، آن باکره، دختر صهیون، تو را حقیر شمرده، استهزا نموده است و دختر اورشلیم سر خود را به تو جنبانیده است.
\v 22 کیست که او را اهانت کرده، کفر گفته‌ای و کیست که بر وی صدای بلند کرده، چشمان خودرا به علیین افراشته‌ای؟ مگر قدّوس اسرائیل نیست؟
\v 23 به واسطۀ رسولانت، خداوند را اهانت کرده، گفته‌ای، به زیادی ارابه‌های خود بر بلندی کوه‌ها و به اطراف لبنان برآمده‌ام و بلندترین سروهای آزادش و بهترین صنوبرهایش را قطع نموده، به بلندی اقصایش و به درختستان بوستانش داخل شده‌ام.
\v 24 و من، حفره کنده، آب غریب نوشیدم و به کف پای خود تمامی نهرهای مصر را خشک خواهم کرد.
\v 25 آیا نشنیده‌ای که من این را از زمان سلف کرده‌ام و از ایّام قدیم صورت داده‌ام و الآن، آن را به وقوع آورده‌ام تا تو به ظهور آمده و شهرهایی حصاردار را خراب نموده، به توده‌های ویران مبدل سازی؟
\v 26 از این جهت، ساکنان آنها کم‌قوّت بوده، ترسان و خجل شدند، مثل علف صحرا و گیاه سبز و علف پشت بام و مثل غلّه‌ای که پیش از رسیدنش پژمرده شود، گردیدند.
\v 27 امّا من نشستن تو را و خروج و دخولت و خشمی را که بر من داری، می‌دانم.
\v 28 چونکه خشمی که بر من داری و غرور تو، به گوش من برآمده است. بنابراین مهار خود را به بینی تو و لِگام خود را به لبهایت گذاشته، تو را به راهی که آمده‌ای، برخواهم گردانید.
\v 29 و علامت، برای تو این خواهد بود که امسال غلّه خودرو خواهید خورد و سال دوم آنچه از آن بروید؛ و در سال سوم بکارید و بدروید و تاکستانها غَرْس نموده، میوۀ آنها را بخورید.
\v 30 و بقیه‌ای که از خاندان یهودا رستگار شوند، بار دیگر به پایین ریشه خواهند زد و به بالا میوه خواهند آورد.
\v 31 زیرا که بقیه‌ای از اورشلیم و رستگاران از کوه صهیون بیرون خواهند آمد. غیرت یهُوَه این را بجا خواهد آورد.
\v 32 بنابراین خداوند دربارۀ پادشاه آشور چنین می‌گوید که به این شهر داخل نخواهد شد و به اینجا تیر نخواهد انداخت و در مقابلش با سپر نخواهد آمد و منجنیق را در پیش آن بر نخواهد افراشت.
\v 33 به راهی که آمده است به همان برخواهد گشت و به این شهر داخل نخواهد شد. خداوند این را می‌گوید.
\v 34 زیرا که این شهر را حمایت کرده، به خاطر خود و به خاطر بندۀ خویش داوود، آن را نجات خواهم داد.
\v 35 پس فرشتۀ خداوند در آن شب بیرون آمده، صد و هشتاد و پنج هزار نفر از اردوی آشور را زد. و بامدادان چون برخاستند، اینک همهٔ آنها لاشه‌های مرده بودند.
\v 36 و سَنْحاریب، پادشاه آشور کوچ کرده، روانه گردید و برگشته، در نینوی ساکن شد.
\v 37 و واقع شد که چون او در خانۀ خدای خویش، نِسْروک عبادت می‌کرد، پسرانش اَدْرَمَّلَک و شَرْآصَر او را به شمشیر زدند؛ و ایشان به زمین آرارات فرار کردند و پسرش آسَرْ حَدُّون به جایش سلطنت نمود.