\c 19
\p
\v 1 و بعد از آن شنیدم چون آوازی بلند از گروهی بسیار در آسمان که می‌گفتند، هللویاه! نجات و جلال و اکرام و قوّت از آن خدای ما است،
\v 2 زیرا که احکام او راست و عدل است، چونکه داوری نمود بر فاحشه بزرگ که جهان را به زنای خود فاسد می‌گردانید و انتقام خون بندگان خود را از دست او کشید.
\v 3 و بار دیگر گفتند، هللویاه، و دودش تا ابد بالا می‌رود!
\v 4 و آن بیست و چهار پیر و چهار موجود زنده به روی درافتاده، خدایی را که بر تخت نشسته است سجده نمودند و گفتند، آمین، هللویاه!
\v 5 و آوازی از تخت بیرون آمده، گفت، حمد نمایید خدای ما را ای تمامی بندگان او و ترسندگان او چه بزرگ و چه صغیر!
\v 6 و شنیدم چون صدای جمعیتی بسیار و چون صدای آبهای فراوان و چون صدای رعدهای شدید که می‌گفتند، هللویاه، زیرا خداوند خدای ما قادر مطلق، سلطنت گرفته است!
\v 7 شادی و وجد نماییم و او را تمجید کنیم زیرا که ازدواج برّه رسیده است و عروس او خود را حاضر ساخته است.
\v 8 و به او داده شد که به کتان پاک و روشن خود را بپوشاند، زیرا که آن کتان عدالتهای مقدّسین است.
\v 9 و مرا گفت، بنویس، خوشابه‌حال آنانی که به بزم ازدواج برّه دعوت شده‌اند. و نیز مرا گفت که این است کلام راست خدا.
\v 10 و نزد پاهایش افتادم تا او را سجده کنم. او به من گفت، زنهار چنین نکنی زیرا که من با تو همخدمت هستم و با برادرانت که شهادت عیسی را دارند. خدا را سجده کن زیرا که شهادت عیسی روح نبوّت است.
\v 11 و دیدم آسمان را گشوده و ناگاه اسبی سفید که سوارش امین و حقّ نام دارد و به عدل داوری و جنگ می‌نماید،
\v 12 و چشمانش چون شعله آتش و بر سرش تاجهای بسیار و اسمی نوشته دارد که جز خودش هیچ‌کس آن را نمی‌داند.
\v 13 و جامه‌ای خون‌آلود دربر دارد و نام او را کلمه خدا می‌خوانند.
\v 14 و لشکرهایی که در آسمانند، بر اسبهای سفید و به کتان سفید و پاک ملبس از عقب او می‌آمدند.
\v 15 و از دهانش شمشیری تیز بیرون می‌آید تا به آن امّت‌ها را بزند و آنها را به عصای آهنین حکمرانی خواهد نمود؛ و او چرخشت شراب غضب و خشم خدای قادر مطلق را زیر پای خود می‌افشرد.
\v 16 و بر لباس و ران او نامی نوشته است یعنی پادشاه پادشاهان و ربالارباب‌.
\v 17 و دیدم فرشته‌ای را در آفتاب ایستاده که به صدای بلند تمامی مرغانی را که در آسمان پرواز می‌کنند، ندا کرده، می‌گوید، بیایید و بجهت ضیافت عظیم خدا فراهم شوید.
\v 18 تا بخوریدگوشت پادشاهان و گوشت سپه‌سالاران و گوشت جبّاران و گوشت اسبها و سواران آنها و گوشت همگان را، چه آزاد و چه غلام، چه کوچک و چه کبیر.
\v 19 و دیدم وحش و پادشاهان زمین و لشکرهای ایشان را که جمع شده بودند تا با اسب‌سوار و لشکر او جنگ کنند.
\v 20 و وحش گرفتار شد و نبی دروغین با وی که پیش او معجزات ظاهر می‌کرد تا به آنها آنانی را که نشان وحش را دارند و صورت او را می‌پرستند، گمراه کند. این هر دو، زنده به دریاچه آتش افروخته شده به گوگرد انداخته شدند.
\v 21 و باقیان به شمشیری که از دهان اسب‌سوار بیرون می‌آمد کشته شدند و تمامی مرغان از گوشت ایشان سیر گردیدند.