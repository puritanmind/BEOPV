\c 8
\p
\v 1 و چون مُهر هفتم را گشود، سکوتی حدود نیم ساعت در آسمان واقع شد.
\v 2 و دیدم هفت فرشته را که در حضور خدا ایستاده‌اند که به ایشان هفت شیپور داده شد.
\v 3 و فرشته‌ای دیگر آمده، نزد مذبح بایستاد، بخورسوزی از طلا داشت، و بخور بسیار بدو داده شد، تا آن را به دعاهای همهٔ مقدّسین، بر مذبح طلا که پیش تخت سلطنت است تقدیم کند.
\v 4 و دود بخور، از دست فرشته با دعاهای مقدّسین در حضور خدا بالا رفت.
\v 5 پس آن فرشته بخورسوز را گرفته، از آتش مذبح آن را پر کرد و به‌سوی زمین انداخت و صداها و رعدها و برقها و زلزله حادث گردید.
\v 6 و هفت فرشته‌ای که هفت شیپور را داشتند خود را آمادۀ نواختن نمودند.
\v 7 و چون اوّلی شیپور را بنواخت، تگرگ و آتش با خون آمیخته شده، واقع گردید و به‌سوی زمین ریخته شد، و یک سوّم درختان سوخته و هر گیاه سبز سوخته شد.
\v 8 و فرشته دوّم شیپور را بنواخت، که ناگاه چیزی همچون کوهی بزرگ، به آتش افروخته شده، به دریا افکنده شد و یک سوّم دریا خون گردید،
\v 9 و یک سوّم مخلوقات دریایی که جان داشتند، مردند و یک سوّم کشتیها نابود گردید.
\v 10 و چون فرشته سوّم شیپور را نواخت، ناگاه ستاره‌ای عظیم، چون چراغی افروخته شده از آسمان فرود آمد، و بر یک سوّم نهرها و چشمه‌های آب افتاد.
\v 11 و اسم آن ستاره را اَفسَنتین\f + افسنتین: گیاهی بسیار تلخ\f* می‌خوانند؛ و یک سوّم آبها به اَفسَنتین مبدل گشت، و مردمان بسیار از آبهایی که تلخ شده بود مردند.
\v 12 و فرشته چهارم شیپور را بنواخت و به یک سوّم آفتاب و یک سوّم ماه و یک سوّم ستارگان صدمه رسید، تا یک سوّم آنها تاریک گردید و یک سوّم روز و یک سوّم شب همچنین بی‌نور شد.
\v 13 و فرشته‌ای را دیدم و شنیدم که در وسط آسمان می‌پرد و به صدای بلند می‌گوید: وای، وای، وای بر ساکنان زمین، به‌سبب صداهای دیگر شیپور آن سه فرشته‌ای که می‌باید بنوازند.