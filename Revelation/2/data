\c 2
\p
\v 1 به فرشته کلیسای در اِفِسُس بنویس که این را می‌گوید او که هفت ستاره را بدست راست خود دارد و در میان هفت چراغدان طلا می‌خرامد.
\v 2 می‌دانم اعمال تو را و مشقت و صبر تو را و اینکه متحمل اشرار نمی‌توانی شد و آنانی را که خود را رسولان می‌خوانند و نیستند آزمودی و ایشان را دروغگو یافتی؛
\v 3 و صبر داری و بخاطر اسم من تحمل کردی و خسته نگشتی.
\v 4 امّا بحثی بر تو دارم که محبّت نخستین خود را ترک کرده‌ای.
\v 5 پس بخاطر آر که از کجا افتاده‌ای و توبه کن و اعمال نخست را به عمل آور والاّ بزودی نزد تو می‌آیم و چراغدانت را ازمکانش نقل می‌کنم اگر توبه نکنی.
\v 6 امّا این را داری که اعمال نقولاویان را دشمن داری، چنانکه من نیز از آنها نفرت دارم.
\v 7 آنکه گوش دارد بشنود که روح به کلیساها چه می‌گوید، هر که غالب آید، به او این را خواهم بخشید که از درخت حیاتی که در وسط فردوس خداست بخورد.
\v 8 و به فرشته کلیسای در اسمیرنا بنویس که این را می‌گوید آن اوّل و آخر که مرده شد و زنده گشت.
\v 9 اعمال و تنگی و مفلسی تو را می‌دانم، امّا دولتمند هستی، و کفر آنانی را که خود را یهود می‌گویند و نیستند بلکه از کنیسه شیطانند.
\v 10 از آن زحماتی که خواهی کشید مترس! اینک ابلیس بعضی از شما را در زندان خواهد انداخت تا آزموده شوید و مدّت ده روز زحمت خواهید کشید. امّا تا به مرگ امین باش تا تاج حیات را به تو دهم.
\v 11 آنکه گوش دارد بشنود که روح به کلیساها چه می‌گوید، هر که غالب آید از مرگ ثانی ضرر نخواهد یافت.
\v 12 و به فرشته کلیسای در پرغامس بنویس این را می‌گوید او که شمشیر دودمه تیز را دارد.
\v 13 اعمال و مسکن تو را می‌دانم که تخت شیطان در آنجاست و اسم مرا محکم داری و ایمان مرا انکار ننمودی، نه هم در ایّامی که انطیپاس شهید امین من در میان شما در جایی که شیطان ساکن‌است کشته شد.
\v 14 امّا بحث کمی بر تو دارم که در آنجا اشخاصی را داری که به تعلیم بلعام پیوسته‌اند، که بالاق را آموخت که در راه بنی‌اسرائیل سنگی مصادم بیندازد تا قربانی‌های بتها را بخورند و زنا کنند.
\v 15 و همچنین کسانی را داری که تعلیم نقولاویان را پذیرفته‌اند.
\v 16 پس توبه کن والاّ بزودی نزد تو می‌آیم و به شمشیر زبان خود با ایشان جنگ خواهم کرد.
\v 17 آنکه گوش دارد، بشنود که روح به کلیساها چه می‌گوید، و آنکه غالب آید، از من مخفی به وی خواهم داد و سنگی سفید به او خواهم بخشید که بر آن سنگ اسمی جدید مرقوم است که احدی آن را نمی‌داند جز آنکه آن را یافته باشد.
\v 18 و به فرشته کلیسای در طیاتیرا بنویس این را می‌گوید پسرِ خدا که چشمان او چون شعله آتش و پاهای او چون برنج صیقلی است.
\v 19 اعمال و محبّت و خدمت و ایمان و صبر تو را می‌دانم و اینکه اعمال آخر تو بیشتر از اوّل است.
\v 20 امّا بحثی بر تو دارم که آن زن ایزابل نامی را راه می‌دهی که خود را نبیه می‌گوید و بندگان مرا تعلیم داده، اغوا می‌کند که مرتکب زنا و خوردن قربانی‌های بتها بشوند.
\v 21 و به او مهلت دادم تا توبه کند، امّا نمی‌خواهد از زنای خود توبه کند.
\v 22 اینک او را بر بستری می‌اندازم و آنانی را که با او زنا می‌کنند، به مصیبتی سخت مبتلا می‌گردانم اگر از اعمال خود توبه نکنند،
\v 23 و اولادش را به‌قتل خواهم رسانید. آنگاه همه کلیساها خواهند دانست که منم امتحان‌کننده جگرها و قلوب و هر یکی از شما را برحسب اعمالش خواهم داد.
\v 24 امّا باقی‌ماندگان شما را که در طیاتیرا هستید و این تعلیم را نپذیرفته‌اید و عمقهای شیطان را چنانکه می‌گویند نفهمیده‌اید، بار دیگری بر شما نمی‌گذارم،
\v 25 جز آنکه به آنچه دارید تا هنگام آمدن من تمسّک جویید.
\v 26 و هر که غالب آید و اعمال مرا تا انجام نگاه دارد، او را بر امّت‌ها قدرت خواهم بخشید
\v 27 تا ایشان را به عصای آهنین حکمرانی کند و مثل کوزه‌های کوزه‌گر خرد خواهند شد، چنانکه من نیز از پدر خود یافته‌ام.
\v 28 و به او ستاره صبح را خواهم بخشید.
\v 29 آنکه گوش دارد بشنود که روح به کلیساها چه می‌گوید.
