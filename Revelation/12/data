\c 12
\p
\v 1 و علامتی عظیم در آسمان ظاهر شد، زنی که آفتاب را دربر دارد و ماه زیر پاهایش و بر سرش تاجی از دوازده ستاره است،
\v 2 و آبستن بوده، از درد زایمان و عذاب زاییدن فریاد برمی‌آورد.
\v 3 و علامتی دیگر در آسمان پدید آمد، که اینک اژدهای بزرگ آتشگون، که او را هفت سر و ده شاخ بود، و بر سرهایش هفت تاج؛
\v 4 و دمش یک سوّم ستارگان آسمان را کشیده، آنها را بر زمین ریخت. و اژدها پیش آن زن که می‌زایید بایستاد، تا چون بزاید فرزند او را ببلعد.
\v 5 پس پسر بچه‌ای را زایید که همۀ امّت‌های زمین را به عصای آهنین حکمرانی خواهد کرد؛ و فرزندش به نزد خدا و تخت سلطنت او ربوده شد.
\v 6 و زن به بیابان فرار کرد که در آنجا مکانی برای وی از خدا مهیّا شده است تا او را مدّت هزار و دویست و شصت روز بپرورانند.
\v 7 و در آسمان جنگ شد، میکائیل و فرشتگانش با اژدها جنگ کردند، و اژدها و فرشتگانش جنگ کردند،
\v 8 ولی غلبه نیافتند، بلکه جای ایشان دیگر در آسمان یافت نشد.
\v 9 و اژدهای بزرگ انداخته شد، یعنی آن مار کهن که به ابلیس و شیطان نامیده شده است، که تمام دنیا را می‌فریبد. او بر زمین انداخته شد و فرشتگانش با وی انداخته شدند.
\v 10 و صدایی بلند در آسمان شنیدم که می‌گوید، اکنون نجات و قوّت و سلطنت خدای ما و قدرت مسیحِ او ظاهر شد، زیرا که آن مدّعیِ برادرانِ ما که شبانه‌روز در حضور خدای ما بر ایشان اتهام می‌زند، به زیر افکنده شد.
\v 11 و ایشان بوسیله خونِ برّه و کلام شهادت خود بر او غالب آمدند، و جان خود را دوست نداشتند، حتّی تا به مرگ.
\v 12 از این جهت ای آسمانها و ساکنان آنها شاد باشید؛ وای بر ساکنان زمین و دریا، زیرا که ابلیس به نزد شما فرود آمده است با خشم عظیم، چون می‌داند که زمان کمی دارد.
\v 13 و چون اژدها دید که بر زمین افکنده شد، بر آن زن که پسربچه را زاییده بود، جفا کرد.
\v 14 و دو بال عقاب بزرگ به زن داده شد تا به بیابان به مکان خود پرواز کند، جایی که او را از نظر آن مار، زمانی و دو زمان و نصف زمان پرورش می‌کنند.
\v 15 و مار از دهان خود در پی زن، آبی همچون رود ریخت تا سیل او را فرو گیرد.
\v 16 و زمین زن را حمایت کرد، و زمین دهان خود را گشاده، آن رود را که اژدها از دهان خود ریخت فرو برد.
\v 17 و اژدها بر زن خشم گرفته، رفت تا با باقی‌ماندگان نسل او که احکام خدا را حفظ می‌کنند و شهادتِ عیسی مسیح را نگاه می‌دارند، جنگ کند.