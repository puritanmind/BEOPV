\c 10
\p
\v 1 و دیدم فرشته قدرتمند دیگری را که از آسمان نازل می‌شود که ابری دربر دارد، و رنگین‌کمانی بر سرش و چهره‌اش مثل آفتاب و پاهایش مثل ستونهای آتش.
\v 2 و در دست خود کتابچه‌ای گشوده دارد و پای راست خود را بر دریا و پای چپ خود را بر زمین نهاد؛
\v 3 و به صدای بلند، چون غرش شیر صدا کرد؛ و چون فریاد کرد، هفت رعد به صداهای خود سخن گفتند.
\v 4 و چون هفت رعد سخن گفتند، حاضر شدم که بنویسم. آنگاه آوازی از آسمان شنیدم که به من می‌گوید، آنچه هفت رعد گفتند مهر کن و آنها را منویس.
\v 5 و آن فرشته‌ای که بر دریا و زمین ایستاده دیدم، دست خود را به سوی آسمان بلند کرده،
\v 6 قسم خورد به او که تا ابد زنده است که آسمان و آنچه را که در آن است و زمین و آنچه‌را که در آن است و دریا و آنچه را که در آن است آفرید که بعد از این زمانی نخواهد بود،
\v 7 بلکه در ایّام صدای فرشته هفتم، چون شیپور را می‌باید بنوازد، سِرّ خدا به اتمام خواهد رسید، چنانکه بندگان خود انبیا را بشارت داد.
\v 8 و آن آوازی که از آسمان شنیده بودم، بار دیگر شنیدم که مرا خطاب کرده، می‌گوید، برو و کتابچه گشاده را از دست فرشته‌ای که بر دریا و زمین ایستاده است بگیر.
\v 9 پس به نزد فرشته رفته، به وی گفتم که کتابچه را به من بدهد. او مرا گفت، بگیر و بخور که اندرونت را تلخ خواهد نمود، امّا در دهانت چون عسل شیرین خواهد بود.
\v 10 پس کتابچه را از دست فرشته گرفته، خوردم که در دهانم مثل عسل شیرین بود، ولی چون خورده بودم، درونم تلخ گردید.
\v 11 و مرا گفت که تو می‌باید اقوام و امّت‌ها و زبانها و پادشاهان بسیار را نبوّت کنی.