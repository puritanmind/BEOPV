\c 22
\p
\v 1 و نهری پاک از آب حیات به من نشان داد که درخشنده بود، مانند بلور و از تخت خدا و برّه جاری می‌شود.
\v 2 و در وسط خیابان آن و بر هر دو کناره نهر، درخت حیات را که دوازده میوه می‌آورد، یعنی هر ماه میوۀ خود را می‌دهد؛ و برگهای آن درخت برای شفای امّت‌ها می‌باشد.
\v 3 و دیگر هیچ لعنت نخواهد بود و تخت خدا و برّه در آن خواهد بود، و بندگانش او را عبادت خواهند نمود.
\v 4 و چهرۀ او را خواهند دید و اسم وی بر پیشانی ایشان خواهد بود.
\v 5 و دیگر شب نخواهد بود و احتیاج به چراغ و نور آفتاب ندارند، زیرا خداوند خدا بر ایشان روشنایی می‌بخشد و تا ابد سلطنت خواهند کرد.
\v 6 و مرا گفت: این کلام امین و راست است و خداوندْ خدای انبیای مقدّس، فرشتۀ خود را فرستاد تا به بندگان خود آنچه را که زود می‌باید واقع شود، نشان دهد.
\v 7 و اینک به زودی می‌آیم. خوشابه‌حال کسی که کلام نبوّت این کتاب را نگاه دارد.
\v 8 و من، یوحنّا، این امور را شنیدم و دیدم و چون شنیدم و دیدم، افتادم تا پیش پاهای آن فرشته‌ای که این امور را به من نشان داد پرستش کنم.
\v 9 او مرا گفت: زنهار نکنی، زیرا که همخدمت با تو هستم، و با انبیا یعنی برادرانت و با آنانی که کلام این کتاب را نگاه دارند. خدا را پرستش کن.
\v 10 و مرا گفت: کلام نبوّت این کتاب را مُهر مکن، زیرا که وقت نزدیک است.
\v 11 هر که ظالم است، بگذار ظلم کند، و هر که خبیث است، بگذار خبیث بماند، و هر که عادل است، بگذار عدالت کند، و هر که مقدّس است، بگذار مقدّس بماند.
\v 12 و اینک به زودی می‌آیم، و پاداش من با من است، تا هر کسی را به‌حسب اعمالش جزا دهم.
\v 13 من الف و یاء، ابتدا و انتها، اوّل و آخر هستم.
\v 14 خوشابه‌حال آنانی که احکامش را بجا می‌آورند، تا بر درخت حیات حق یابند و به دروازه‌های شهر درآیند،
\v 15 زیرا که سگان و جادوگران و زناکاران و قاتلان و بت‌پرستان و هر که دروغ را دوست دارد و به عمل آورد، بیرون می‌باشند.
\v 16 من عیسی فرشته خود را فرستادم تا شما را در کلیساها بدین امور شهادت دهم. من ریشه و نسل داوود و ستارۀ درخشندۀ صبح هستم.
\v 17 و روح و عروس می‌گویند: بیا! و هر که می‌شنود بگوید: بیا! و هر که تشنه باشد، بیاید و هر که طالب است، از آب حیات به رایگان بگیرد.
\v 18 زیرا هر کس را که کلام نبوّت این کتاب را بشنود، شهادت می‌دهم که اگر کسی بر آنها بیفزاید، خدا بلایای مکتوب در این کتاب را بر وی خواهد افزود.
\v 19 و هر گاه کسی از کلام این نبوّت چیزی کم کند، خدا نصیب او را از کتاب حیات و از شهر مقدّس و از چیزهایی که در این کتاب نوشته است، بر خواهد داشت.
\v 20 او که بر این امور شاهد است، می‌گوید: بلی، به زودی می‌آیم! آمین. بیا، ای خداوندْ عیسی!
\v 21 فیض خداوند ما عیسی مسیح با همهٔ شما باد. آمین.