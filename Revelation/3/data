\c 3
\p
\v 1 و به فرشته کلیسای در ساردس بنویس‌این را می‌گوید او که هفت روح خدا و هفت ستاره را دارد. اعمال تو را می‌دانم که نام داری که زنده‌ای ولی مرده هستی.
\v 2 بیدار شو و بازمانده را که نزدیک به فنا است، استوار نما زیرا که هیچ عمل تو را در حضور خدا کامل نیافتم.
\v 3 پس بیاد آور چگونه یافته‌ای و شنیده‌ای و حفظ کن و توبه نما زیرا هرگاه بیدار نباشی، مانند دزد بر تو خواهم آمد و از ساعت آمدن من بر تو مطلع نخواهی شد.
\v 4 امّا در ساردس اسمهای چند داری که لباس خود را آلوده نساخته‌اند و در لباس سفید با من راه خواهند رفت زیرا که شایسته هستند.
\v 5 هر که غالب آید به جامه سفید ملبس خواهد شد و اسم او را از دفتر حیات محو نخواهم ساخت بلکه به نام وی در حضور پدرم و فرشتگان او اقرار خواهم نمود.
\v 6 آنکه گوش دارد بشنود که روح به کلیساها چه می‌گوید.
\v 7 و به فرشته کلیسای در فیلادلفیه بنویس که این را می‌گوید آن قدّوس و حقّ که کلید داوود را دارد که می‌گشاید و هیچ‌کس نخواهد بست و می‌بندد و هیچ‌کس نخواهد گشود.
\v 8 اعمال تو را می‌دانم. اینک دری گشاده پیش روی تو گذارده‌ام که کسی آن را نتواند بست، زیرا توان اندکی داری و کلام مرا حفظ کرده، اسم مرا انکار ننمودی.
\v 9 اینک می‌دهم آنانی را از کنیسه شیطان که خود را یهود می‌نامند و نیستند بلکه دروغ می‌گویند. اینک ایشان را مجبور خواهم نمود که بیایند و پیش پاهای تو سجده کنند و بدانند که من تو را محبّت نموده‌ام.
\v 10 چونکه کلام صبر مرا نگاه داشتی، من نیز تو را محفوظ خواهم داشت، از ساعت امتحان که بر تمام جهان خواهد آمد تا تمامی ساکنان زمین را بیازماید.
\v 11 بزودی می‌آیم، پس آنچه داری حفظ کن مبادا کسی تاج تو را بگیرد.
\v 12 هر که غالب آید، او را در معبد خدای خود ستونی خواهم ساخت و دیگر هرگز بیرون نخواهد رفت و نام خدای خود را و نام شهر خدای خود یعنی اورشلیم جدید را که از آسمان از جانب خدای من نازل می‌شود و نام جدید خود را بر وی خواهم نوشت.
\v 13 آنکه گوش دارد بشنود که روح به کلیساها چه می‌گوید.
\v 14 و به فرشته کلیسای در لائودکیه بنویس که این را می‌گوید آمین و شاهد امین و راستین که ابتدای خلقت خداست.
\v 15 اعمال تو را می‌دانم که نه سرد و نه گرم هستی. کاشکه سرد بودی یا گرم.
\v 16 پس چون ولرم هستی یعنی نه گرم و نه سرد، تو را از دهان خود تُف خواهم کرد.
\v 17 زیرا می‌گویی ثروتمند هستم و ثروت اندوخته‌ام و به هیچ چیز محتاج نیستم و نمی‌دانی که تو مستمند و رقت بار و فقیر و کور و عریان هستی.
\v 18 تو را نصیحت می‌کنم که طلای خالص‌شده به آتش را از من بخری تا ثروتمند شوی، و لباس سفید را تا پوشانیده شوی و ننگ عریانی تو ظاهر نشود، و سرمه را تا به چشمان خود کشیده بینایی یابی.
\v 19 هر که را من دوست می‌دارم، توبیخ و تادیب می‌نمایم. پس به غیرت بیا و توبه نما.
\v 20 اینک بر در ایستاده می‌کوبم؛ اگر کسی صدای مرا بشنود و در را باز کند، به نزد او درخواهم آمد و با وی شام خواهم خورد و او نیز با من.
\v 21 آنکه غالب آید، این را به وی خواهم داد که بر تخت سلطنت من با من بنشیند، چنانکه من غلبه یافتم و با پدر خود بر تخت سلطنت او نشستم.
\v 22 هر که گوش دارد بشنود که روح به کلیساها چه می‌گوید.