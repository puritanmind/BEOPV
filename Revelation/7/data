\c 7
\p
\v 1 و بعد از آن دیدم چهار فرشته، بر چهار گوشه زمین ایستاده، چهار باد زمین را باز می‌دارند تا باد بر زمین و بر دریا و بر هیچ درختی نَوَزد.
\v 2 و فرشتۀ دیگری دیدم که از [محل] طلوع آفتاب بالا می‌آید، و مُهر خدای زنده را دارد. و به آن چهار فرشته‌ای که بدیشان داده شد که زمین و دریا را ضرر رسانند، به صدای بلند ندا کرده،
\v 3 می‌گوید: هیچ ضرری به زمین و دریا و درختان مرسانید، تا بندگان خدای خود را بر پیشانی ایشان مُهر زنیم.
\v 4 و عدد مُهرشدگان را شنیدم، که از همهٔ قبیله‌های بنی‌اسرائیل، صد و چهل و چهار هزار مُهر شدند.
\v 5 و از قبیلۀ یهودا دوازده هزار مُهر شدند؛ و از قبیلهٔ روبین دوازده هزار مُهر شدند؛ و از قبیلهٔ جاد دوازده هزار مُهر شدند؛
\v 6 و از قبیلهٔ اَشیر دوازده هزار مُهر شدند؛ و از قبیلهٔ نَفْتالیم دوازده هزار مُهر شدند؛ و از قبیلهٔ مِنَسی دوازده هزار مُهر شدند؛
\v 7 و از قبیلهٔ شَمْعون دوازده هزار مُهر شدند؛ و از قبیلهٔ لاوی دوازده هزار مُهر شدند؛ و از قبیلهٔ یِساکار دوازده هزار مُهر شدند؛
\v 8 از قبیلهٔ زِبولون دوازده هزار مُهر شدند؛ و از قبیلهٔ یوسف دوازده هزار مُهر شدند؛ و از قبیلهٔ بِنیامین دوازده هزار مُهر شدند.
\v 9 و بعد از این دیدم که، اینک، گروهی عظیم که هیچ‌کس ایشان را نتواند شمرد، از هر ملّت و قبیله و قوم و زبان در پیش تخت سلطنت و در حضور برّه به جامه‌های سفید آراسته و شاخه‌های نخل به دست گرفته، ایستاده‌اند،
\v 10 و به صدای بلند ندا کرده، می‌گویند: نجات، خدای ما را که بر تخت سلطنت نشسته است و برّه را است.
\v 11 و همهٔ فرشتگان در گرد تخت سلطنت، و پیران و چهار موجود زنده ایستاده بودند. و در پیش تخت به روی درافتاده، خدا را سجده کردند
\v 12 و گفتند: آمین! برکت و جلال و حکمت و سپاس و اکرام و قدرت و توانایی، خدای ما را باد تا ابد. آمین.
\v 13 و یکی از پیران پاسخ داده، به من گفت: این سفیدپوشان چه کسانی هستند؟ و از کجا آمده‌اند؟
\v 14 من او را گفتم: سرور تو می‌دانی! مرا گفت: ایشان کسانی می‌باشند که از عذاب سخت بیرون می‌آیند، و لباس خود را به خون برّه شست‌وشو کرده، سفید نموده‌اند.
\v 15 از این جهت پیش روی تخت سلطنت خدایند و شبانه‌روز در معبد او وی را خدمت می‌کنند و آنکه بر تخت نشسته، خیمهٔ خود را بر ایشان برپا خواهد داشت.
\v 16 و دیگر هرگز گرسنه و تشنه نخواهند شد، و آفتاب و هیچ گرما بر ایشان نخواهد رسید.
\v 17 زیرا برّه‌ای که در میان تخت است، ایشان را شبانی خواهد کرد، و به چشمه‌های آب حیات، ایشان را راهنمایی خواهد نمود؛ و خدا هر اشکی را از چشمان ایشان پاک خواهد کرد.