\c 5
\p
\v 1 و دیدم بر دست راست آنکه بر تخت سلطنت نشسته بود، کتابی را که بر درون و بیرون آن مکتوب است، و مُهر شده به هفت مُهر.
\v 2 و فرشته‌ای قوی را دیدم که به صدای بلند ندا می‌کند که: کیست شایستۀ اینکه کتاب را بگشاید و مُهرهایش را بردارد؟
\v 3 و هیچ‌کس در آسمان و در زمین و در زیرزمین نتوانست آن کتاب را باز کند یا بر آن نظر کند.
\v 4 و من به شدّت می‌گریستم، زیرا هیچ‌کس که شایستۀ گشودن کتاب و خواندن آن، یا نظر کردن بر آن باشد، یافت نشد.
\v 5 و یکی از آن پیران به من می‌گوید: گریان مباش! اینک، آن شیری که از قبیلۀ یهودا و ریشهٔ داوود است، غالب آمده است تا کتاب را بگشاید و هفت مُهرش را باز کند.
\v 6 و دیدم در میان تخت و چهار موجود زنده و در وسط پیران، برّه‌ای که گویی ذبح‌شده ایستاده است، و هفت شاخ و هفت چشم دارد، که هفت روح خدایند، که به تمامی جهان فرستاده می‌شوند.
\v 7 پس آمد و کتاب را از دست راست آنکه بر تخت سلطنت نشسته بود گرفت.
\v 8 و چون کتاب را گرفت، آن چهار موجود زنده و بیست و چهار پیر به حضور برّه افتادند و هر یکی از ایشان چنگی و کاسه‌های زرّینْ پر از بخور دارند، که دعاهای مقدّسین است.
\v 9 و سرودی جدید می‌سرایند و می‌گویند: تو شایستۀ گرفتن کتاب و گشودن مُهرهایش هستی، زیرا که ذبح شدی و مردمان را برای خدا به خون خود از هر قبیله و زبان و قوم و امّت بازخریدی‌،
\v 10 و ما را برای خدای ما پادشاهان و کاهنان ساختی، و بر زمین سلطنت خواهیم کرد.
\v 11 و دیدم و شنیدم صدای فرشتگان بسیار را، که گرداگرد تخت سلطنت و موجودات زنده و پیران بودند، و عدد ایشان میلیونها میلیون و هزاران هزار بود؛
\v 12 که به صدای بلند می‌گویند: شایسته است برّۀ ذبح‌شده که قدرت و دولت و حکمت و توانایی و اکرام و جلال و برکت را بیابد.
\v 13 و هر مخلوقی را که در آسمان و بر زمین و زیرزمین و در دریاست و آنچه در آنها می‌باشد، شنیدم که می‌گویند، تخت‌نشین و برّه را برکت و تکریم و جلال و توانایی باد تا ابد.
\v 14 و چهار موجود زنده گفتند: آمین! و آن بیست و چهار پیران به روی درافتادند و پرستش نمودند، او را که تا ابد زنده است.