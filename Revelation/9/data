\c 9
\p
\v 1 و چون فرشته پنجم شیپور را نواخت، ستاره‌ای را دیدم که بر زمین افتاده بود و کلید چاه هاویه بدو داده شد.
\v 2 و چاه هاویه را گشاد و دودی چون دود تنوری عظیم از چاه بالا آمد و خورشید و هوا از دود چاه تاریک گشت.
\v 3 و از میان دود، ملخها به زمین برآمدند و به آنها قدرتی چون قدرت عقربهای زمین داده شد
\v 4 و بدیشان گفته شد که ضرر نرسانند نه به گیاه زمین و نه به هیچ سبزی و نه به درختی بلکه به آن مردمانی که مهر خدا را بر پیشانی خود ندارند.
\v 5 و به آنها داده شد که ایشان را نکشند، بلکه تا مدّت پنج ماه عذاب دهند و عذاب آنها چون عذابی از عقرب بود، وقتی که کسی را نیش زند.
\v 6 و در آن ایّام، مردم آرزوی مرگ خواهند کرد و آن را نخواهند یافت و تمنای مرگ خواهند داشت، امّا مرگ از ایشان خواهد گریخت.
\v 7 و ظاهر ملخها چون اسبهای آراسته شده برای جنگ بود و بر سر ایشان مثل تاجهای شبیه طلا، و چهره‌های ایشان شبیه صورت انسان بود.
\v 8 و مویی داشتند چون موی زنان، و دندانهایشان مانند دندانهای شیران بود.
\v 9 و جوشنها داشتند، چون جوشنهای آهنین و صدای بالهای ایشان، مثل صدای ارابه‌های اسبهای بسیار که به جنگ می‌تازند.
\v 10 و دمهایی چون عقربها داشتند؛ و در دم آنها نیش بود، و قدرت آنها [بود] که تا مدّت پنج ماه مردم را اذیت نمایند.
\v 11 و بر خود، پادشاهی داشتند که فرشته هاویه است که نامش در عبرانی اَبَدون\f + «اَبَدون» یعنی نابود شدن\f* و در یونانی او را آپولیون\f + «آپولیون» یعنی نابود کننده\f* خوانند.
\v 12 یک وای گذشته است. اینک دو وای دیگر بعد از این می‌آید.
\v 13 و فرشته ششم بنواخت که ناگاه آوازی از میان چهار شاخ مذبح طلایی که در حضور خداست شنیدم‌
\v 14 که به آن فرشته ششم که شیپور داشت می‌گوید، آن چهار فرشته را که بر نهر عظیم فرات بسته‌اند، رها ساز.
\v 15 پس آن چهار فرشته که برای ساعت و روز و ماه و سال معیّن آماده شده‌اند تا اینکه یک سوم مردم را بکشند، رهایی یافتند.
\v 16 و تعداد سواره‌نظام، دویست هزار هزار بود که عدد ایشان را شنیدم.
\v 17 و به اینطور اسبان و سواران ایشان را در رویا دیدم، که جوشنهای آتشین و آبی یاقوتی و زرد گوگردی دارند و سرهای اسبان چون سر شیران است و از دهانشان آتش و دود و گوگرد بیرون می‌آید.
\v 18 از این سه بلا یعنی آتش و دود و گوگرد که از دهانشان برمی‌آید، یک سوم مردم هلاک شدند.
\v 19 زیرا که قدرت آنها در دهان و دم ایشان است، زیرا که دمهای آنها چون مارهاست که سرهایی دارند و با آنها ضرر می‌رسانند.
\v 20 و سایر مردم که به این بلایا کشته نگشتند، از اعمال دستهای خود توبه نکردند تا آنکه عبادت دیوها و بتهای طلا و نقره و برنج و سنگ و چوب را که توانایی دیدن و شنیدن و راه رفتن ندارند، ترک کنند؛
\v 21 و از قتل‌ها و جادوگریها و زنا و دزدیهای خود توبه نکردند.