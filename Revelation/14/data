\c 14
\p
\v 1 و دیدم که اینک برّه، بر کوه صهیون ایستاده است و با وی صد و چهل و چهار هزار نفر که اسم پدر او را بر پیشانی خود نوشته می‌دارند.
\v 2 و آوازی از آسمان شنیدم، مثل صدای آبهای بسیار و مانند صدای رعد عظیم؛ و آن آوازی که شنیدم، مانند صدای چنگ‌نوازان بود که چنگهای خود را بنوازند.
\v 3 و در حضور تخت سلطنت و چهار موجود زنده و پیران، سرودی جدید می‌سرایند و هیچ‌کس نتوانست آن سرود را بیاموزد، جز آن صد و چهل و چهار هزار که از جهان بازخرید شده بودند.
\v 4 اینانند آنانی که با زنان آلوده نشدند، زیرا که باکره هستند؛ و آنانند که برّه را هر کجا می‌رود پیروی می‌کنند و از میان مردم بازخرید شده‌اند تا نوبر برای خدا و برّه باشند.
\v 5 و در دهان ایشان مکری یافت نشد، زیرا که در حضور تخت خدا بی‌عیب هستند.
\v 6 و فرشته‌ای دیگر را دیدم که در وسط آسمان پرواز می‌کند و انجیل جاودانی را دارد تا ساکنان زمین را از هر امّت و قبیله و زبان و قوم بشارت دهد،
\v 7 و به صدای بلند می‌گوید، از خدا بترسید و او را تمجید نمایید، زیرا که زمان داوری او رسیده است. پس او را که آسمان و زمین و دریا و چشمه‌های آب را آفرید، پرستش کنید.
\v 8 و فرشته‌ای دیگر از پی او آمده، گفت، فرو افتاد، فرو افتاد بابل، آن شهر عظیم، زیرا از شراب خشم زنای خود، همهٔ امّت‌ها را نوشانید.
\v 9 و فرشته سوم از پی این دو آمده، به صدای بلند می‌گوید، اگر کسی وحش و تمثال او را پرستش کند و نشان او را بر پیشانی یا دست خود پذیرد،
\v 10 او نیز از شراب خشم خدا که رقیق نگشته، در جام خشم وی ریخته شده است، خواهد نوشید، و در نزد فرشتگان مقدّس و در حضور بره، به آتش و گوگرد، معذب خواهد شد،
\v 11 و دود عذاب ایشان تا ابد بالا می‌رود. پس آنانی که وحش و تمثال او را پرستش می‌کنند و هر که نشان اسم او را پذیرد، شبانه‌روز آرامی ندارند.
\v 12 در اینجاست صبر مقدّسین: اینجا می‌باشند آنان که احکام خدا و ایمان عیسی را حفظ می‌نمایند.
\v 13 و آوازی را از آسمان شنیدم که به من می‌گوید، بنویس که از کنون خوشحالند مردگانی که در خداوند می‌میرند. و روح می‌گوید، بلی، تا از زحمات خود آسایش یابند و اعمال ایشان از پی ایشان می‌رسد.
\v 14 و دیدم که اینک ابری سفید پدید آمد و بر ابر، کسی مثل پسر انسان نشسته که تاجی از طلا دارد و در دستش داسی تیز است.
\v 15 و فرشته‌ای دیگر از معبد بیرون آمده، به صدای بلند آن ابرنشین را ندا می‌کند که داس خود را پیش بیاور و درو کن، زیرا هنگام درو نمودن تو رسیده و محصول زمین رسیده است.
\v 16 و ابرنشین داس خود را بر زمین آورد و زمین درویده شد.
\v 17 و فرشته‌ای دیگر از قدسی که در آسمان است، بیرون آمد و او نیز داسی تیز داشت.
\v 18 و فرشته‌ای دیگر که بر آتش مسلّط است، از مذبح بیرون شده، به صدای بلند ندا در داده، صاحب داس تیز را گفت، داس تیز خود را پیش آور و خوشه‌های مو زمین را بچین، زیرا انگورهایش رسیده است.
\v 19 پس آن فرشته داس خود را بر زمین آورد و موهای زمین را چیده، آن را در چَرخُشتِ عظیم خشم خدا ریخت.
\v 20 و چَرخُشت را بیرون شهر به پا بیفشردند و خون از چَرخُشت تا به افسار اسبان به مسافت هزار و ششصد تیر پرتاب جاری شد.