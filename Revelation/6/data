\c 6
\p
\v 1 و دیدم چون برّه یکی از آن مُهرها را گشود، و شنیدم یکی از آن چهار موجود زنده به صدایی مثل رعد می‌گوید: بیا و ببین!
\v 2 و دیدم، که ناگاه اسبی سفید، که سوارش کمانی دارد، و تاجی بدو داده شد و بیرون آمد، غلبه‌کننده و تا غلبه نماید.
\v 3 و چون مُهر دوم را گشود، موجود زندۀ دوم را شنیدم که می‌گوید: بیا و ببین!
\v 4 و اسبی دیگر، آتشگون بیرون آمد، و سوارش را توانایی داده شده بود که صلح\f +یا سلامتی\f* را از زمین بردارد و تا یکدیگر را بکشند؛ و به وی شمشیری بزرگ داده شد.
\v 5 و چون مُهر سوم را گشود، موجود زندۀ سوم را شنیدم که می‌گوید: بیا و ببین! و دیدم، اینک اسبی سیاه، که سوارش ترازویی بدست خود دارد.
\v 6 و از میان چهار موجود زنده، آوازی را شنیدم که می‌گوید: یک پیمانه\f + پیمانه: حدود به یک لیتر\f* گندم به یک دینار و سه پیمانه جو به یک دینار\f + دینار: معادل دستمزد یک روز کارگر معمولی\f*، و به روغن و شراب ضرر مرسان.
\v 7 و چون مُهر چهارم را گشود، موجود زندۀ چهارم را شنیدم که می‌گوید: بیا و ببین!
\v 8 و دیدم، که اینک اسبی رنگ‌پریده، و کسی بر آن سوار شده که اسم او مرگ است و جهنّم از پی او می‌آید؛ و به آن دو اختیار بر یک ربع زمین داده شد، تا به شمشیر و قحطی و مرگ و با حیوانات زمین بکشند.
\v 9 و چون مُهر پنجم را گشود، در زیر مذبح دیدم نفوس آنانی را که برای کلام خدا و شهادتی که داشتند کشته شده بودند؛
\v 10 که به صدای بلند صدا کرده، می‌گفتند: ای خداوند قدّوس و حق، تا به کی داوری نمی‌نمایی و انتقام خون ما را از ساکنان زمین نمی‌کشی؟
\v 11 و به هر یکی از ایشان جامه‌ای سفید داده شد، و به ایشان گفته شد، که اندکی دیگر آرام گیرند تا عدد همقطاران و برادرانشان، که مثل ایشان کشته خواهند شد، تمام شود.
\v 12 و چون مُهر ششم را گشود، دیدم که زلزله‌ای عظیم واقع شد و آفتاب چون پلاس پشمی سیاه گردید و تمام ماه چون خون گشت؛
\v 13 و ستارگان آسمان بر زمین فرو ریختند، مانند درخت انجیری که از باد سخت به حرکت آمده، میوه‌های نارس خود را فرو می‌ریزد.
\v 14 و آسمان چون طوماری پیچیده شده، از جا برده شد، و هر کوه و جزیره از مکان خود جابجا گشت.
\v 15 و پادشاهان زمین و بزرگان و سپه‌سالاران و دولتمندان و قدرتمندان و هر غلام و آزاد، خود را در غارها و صخره‌های کوه‌ها پنهان کردند.
\v 16 و به کوه‌ها و صخره‌ها می‌گویند که: بر ما بیفتید، و ما را مخفی سازید از روی آن تخت‌نشین و از خشمِ برّه؛
\v 17 زیرا روز عظیم خشم او رسیده است و کیست که می‌تواند ایستاد؟