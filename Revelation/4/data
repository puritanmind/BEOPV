\c 4
\p
\v 1 بعد از این دیدم، که ناگاه دروازه‌ای در آسمان باز شده است، و آن صدای اوّل را که شنیده بودم که چون شیپور با من سخن می‌گفت، دیگرباره می‌گوید: به اینجا صعود نما، تا اموری را که بعد از این باید واقع شود به تو بنمایم.
\v 2 بلافاصله در روح شدم و دیدم که تخت سلطنتی در آسمان استوار است و بر آن تختِ سلطنت نشیننده‌ای.
\v 3 و آن نشیننده، در صورت، مانند سنگِ یشم و عقیق است و رنگین‌کمانی در گرد تخت سلطنت که به منظر شباهت به زمرد دارد.
\v 4 و گرداگرد تختِ سلطنت، بیست و چهار تختِ سلطنت است؛ و بر آن تختها، بیست و چهار پیر که جامه‌ای سفید در بر دارند نشسته دیدم، و بر سرهای خود تاجهای زرین داشتند.
\v 5 و از تخت سلطنت، برقها و صداها و رعدها برمی‌آید؛ و هفت چراغ آتشین پیش تختِ سلطنت افروخته، که هفت روح خدا می‌باشند.
\v 6 و در پیش تخت سلطنت، دریایی از شیشه مانند بلور، و در میان تخت و گرداگرد تخت چهار موجود زنده که از پیش و پس پر از چشمان هستند.
\v 7 و موجود زندۀ اوّل مانند شیر بود؛ و موجود زندۀ دوم مانند گوساله؛ و موجود زندۀ سوم صورتی مانند انسان داشت؛ و موجود زندۀ چهارم مانند عقاب پرنده.
\v 8 و آن چهار موجود زنده که هر یکی از آنها شش بال دارد، گرداگرد و درون پر از چشمان هستند، و شبانه‌روز باز نمی‌ایستند از گفتن: قدّوس قدوس، قدوس، خداوند خدای قادر مطلق که بود و هست و می‌آید.
\v 9 و چون آن موجودات زنده جلال و تکریم و سپاس به آن تخت‌نشینی که تا ابد زنده است می‌خوانند،
\v 10 آنگاه آن بیست و چهار پیر می‌افتند در حضور آن تخت‌نشین، و او را که تا ابد زنده است عبادت می‌کنند، و تاجهای خود را پیش تخت سلطنت انداخته، می‌گویند:
\v 11 ای خداوند، شایسته‌ای که جلال و اکرام و قدرت را بیابی، زیرا که تو همۀ موجودات را آفریده‌ای و به ارادهٔ تو بودند و آفریده شدند.