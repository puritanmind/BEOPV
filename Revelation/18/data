\c 18
\p
\v 1 بعد از آن دیدم فرشته‌ای دیگر از آسمان نازل شد که قدرت عظیم داشت و زمین به جلال او نورانی شد.
\v 2 و به صدایی قدرتمندانه با فریادی بلند، گفت، منهدم شد، منهدم شد بابل عظیم! و او مسکن دیوها و جایگاه هر روح خبیث و قفس هر پرندۀ ناپاک و منفور گردیده است!
\v 3 زیرا که از شراب غضب‌آلود زنای او همه امّت‌ها نوشیده‌اند و پادشاهان جهان با وی زنا کرده‌اند و تجار جهان از زیادی تجملات او دولتمند گردیده‌اند!
\v 4 و صدایی دیگر از آسمان شنیدم که می‌گفت، ای قوم من از میان او بیرون آیید، مبادا در گناهانش شریک شده، از بلاهایش بهره‌مند شوید.
\v 5 زیرا گناهانش تا به فلک رسیده و خدا ظلمهایش را به یاد آورده است.
\v 6 بدو رّد کنید آنچه را که او به شما داده است و به‌حسب کارهایش دو چندان بدو جزا دهید و در پیاله‌ای که او پُر کرده است، او را دو چندان پُر کنید.
\v 7 به اندازه‌ای که خویشتن را تمجید کرد و در تجمل زندگی کرد، به همان اندازه عذاب و ماتم بدو دهید، زیرا که در دل خود می‌گوید، به مقام ملکه نشسته‌ام و بیوه نیستم و ماتم هرگز نخواهم دید.
\v 8 پس بلایای او از مرگ و ماتم و قحط در یک روز خواهد آمد و به آتش سوخته خواهد شد، زیرا که قدرتمند است، خداوند خدایی که بر او داوری می‌کند.
\v 9 آنگاه پادشاهان دنیا که با او زنا و عیّاشی نمودند، چون دود سوختن او را بینند، گریه و ماتم خواهند کرد،
\v 10 و از ترس عذابش دور ایستاده، خواهند گفت، افسوس افسوس، ای شهر عظیم، ای بابل، ای شهر قدرتمند زیرا که در یک ساعت عقوبت تو آمد!
\v 11 و تجار جهان برای او گریه و ماتم خواهند نمود، زیرا که از این پس کالای ایشان را کسی نمی‌خرد.
\v 12 کالای طلا و نقره و جواهر و مروارید و کتان نازک و ارغوانی و ابریشم و قرمز و عود قماری و هر ظرف عاج و ظروف چوب گرانبها و مس و آهن و مرمر،
\v 13 و دارچینی و ادویه و خوشبوی‌ها و مر و کندر و شراب و روغن و آرد مرغوب و گندم و رمه‌ها و گله‌ها و اسبان و ارابه‌ها و بدنها و نفوس مردم.
\v 14 و میوه‌هایی که جانت آرزو داشت از تو دور شده، و هر چیز باشوکت و باجلوه از تو دور شده، و دیگر آنها را نخواهی یافت.
\v 15 و تاجران این چیزها که از وی ثروتمند شده‌اند، از ترس عذابش دور ایستاده، گریان و ماتم‌کنان‌
\v 16 خواهند گفت، افسوس، افسوس، ای شهر عظیم که به کتان و ارغوانی و قرمز ملبس بودی و به طلا و جواهر و مروارید مزین!
\v 17 زیرا در یک ساعت چنین ثروت سرشاری خراب شد. و هر ناخدا و همه کسانی که بر کشتیها می‌باشند و دریانوردان و هر که از راه دریا تجارت می‌کند دور ایستاده،
\v 18 چون دود سوختن آن را دیدند، فریادکنان گفتند، کدام شهر است مثل این شهر بزرگ!
\v 19 و خاک بر سر خود ریخته، گریان و ماتم‌کنان فریاد برآورده، می‌گفتند، افسوس، افسوس بر آن شهر عظیم که از آن هر که در دریا صاحب کشتی بود، از دولت او ثروتمند گردید که در یک ساعت ویران گشت.
\v 20 پس ای آسمان و رسولانِ مقدّس و انبیا شادی کنید زیرا خدا انتقام شما را از او کشیده است.
\v 21 و یک فرشته قدرتمند سنگی چون سنگ آسیاب بزرگ گرفته، به دریا انداخت و گفت، چنین با شدت، شهر بابل بزرگ منهدم خواهد گردید و دیگر هرگز یافت نخواهد شد.
\v 22 و صدای چنگ‌نوازان و مطربان و نی‌زنان و شیپورنوازان بعد از این در تو شنیده نخواهد شد و هیچ صنعتگر از هر صناعتی در تو دیگر پیدا نخواهد شد و باز صدای آسیا در تو شنیده نخواهد گردید،
\v 23 و نور چراغ در تو دیگر نخواهد تابید و صدای عروس و داماد باز در تو شنیده نخواهد گشت زیرا که تجار تو بزرگان جهان بودند و از جادوگری تو همهٔ امّت‌ها گمراه شدند.
\v 24 و در آن، خون انبیا و مقدّسین و تمام مقتولان روی زمین پیدا شد.