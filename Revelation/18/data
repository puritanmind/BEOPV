\c 18
\p
\v 1 بعد از آن دیدم فرشته‌ای دیگر از آسمان نازل شد که قدرت عظیم داشت و زمین به جلال او منور شد.
\v 2 و به صدای زورآور ندا کرده، گفت، منهدم شد، منهدم شد بابل عظیم! و او مسکن دیوها و ملاذ هر روح خبیث و ملاذ هر مرغ ناپاک و مکروه گردیده است!
\v 3 زیرا که از خمر غضب‌آلود زنای او همه امّت‌ها نوشیده‌اند و پادشاهان جهان با وی زنا کرده‌اند و تجار جهان از زیادی عیّاشی او دولتمند گردیده‌اند!
\v 4 و صدایی دیگر از آسمان شنیدم که می‌گفت، ای قوم من از میان او بیرون آیید، مبادا در گناهانش شریک شده، از بلاهایش بهره‌مند شوید.
\v 5 زیرا گناهانش تا به فلک رسیده و خداظلمهایش را به یاد آورده است.
\v 6 بدو رّد کنید آنچه را که او داده است و به‌حسب کارهایش دو چندان بدو جزا دهید و در پیاله‌ای که او آمیخته است، او را دو چندان بیامیزید.
\v 7 به اندازه‌ای که خویشتن را تمجید کرد و عیّاشی نمود، به آنقدر عذاب و ماتم بدو دهید، زیرا که در دل خود می‌گوید، به مقام ملکه نشسته‌ام و بیوه نیستم و ماتم هرگز نخواهم دید.
\v 8 لهذا بلایای او از مرگ و ماتم و قحط در یک روز خواهد آمد و به آتش سوخته خواهد شد، زیرا که زورآور است، خداوند خدایی که بر او داوری می‌کند.
\v 9 آنگاه پادشاهان دنیا که با او زنا و عیّاشی نمودند، چون دود سوختن او را بینند، گریه و ماتم خواهند کرد،
\v 10 و از ترس عذابش دور ایستاده، خواهند گفت، وای وای، ای شهر عظیم، ای بابل، شهر زورآور زیرا که در یک ساعت عقوبت تو آمد!
\v 11 و تجار جهان برای او گریه و ماتم خواهند نمود، زیرا که از این پس بضاعت ایشان را کسی نمی‌خرد.
\v 12 بضاعت طلا و نقره و جواهر و مروارید و کتان نازک و ارغوانی و ابریشم و قرمز و عود قماری و هر ظرف عاج و ظروف چوب گرانبها و مس و آهن و مرمر،
\v 13 و دارچینی و حماما و خوشبوی‌ها و مر و کندر و شراب و روغن و آرد مَیدِه و گندم و رمه‌ها و گله‌ها و اسبان و ارابه‌ها و اجساد و نفوس مردم.
\v 14 و حاصل شهوت نفس تو از تو گم شد و هر چیز فربه و روشن از تو نابود گردید و دیگر آنها را نخواهی یافت.
\v 15 و تاجران این چیزها که از وی دولتمندشده‌اند، از ترس عذابش دور ایستاده، گریان و ماتم‌کنان‌
\v 16 خواهند گفت، وای، وای، ای شهر عظیم که به کتان و ارغوانی و قرمز ملبس بودی و به طلا و جواهر و مروارید مزین، زیرا در یک ساعت اینقدر دولت عظیم خراب شد.
\v 17 و هر ناخدا و کل جماعتی که بر کشتیها می‌باشند و ملاحان و هر که شغل دریا می‌کند دور ایستاده،
\v 18 چون دود سوختن آن را دیدند، فریادکنان گفتند، کدام شهر است مثل این شهر بزرگ!
\v 19 و خاک بر سر خود ریخته، گریان و ماتم‌کنان فریاد برآورده، می‌گفتند، وای، وای بر آن شهر عظیم که از آن هر که در دریا صاحب کشتی بود، از نفایس او دولتمند گردید که در یک ساعت ویران گشت.
\v 20 پس ای آسمان و مقدّسان و رسولان و انبیا شادی کنید زیرا خدا انتقام شما را از او کشیده است.
\v 21 و یک فرشته زورآور سنگی چون سنگ آسیای بزرگ گرفته، به دریا انداخت و گفت، چنین به یک صدمه، شهر بابل بزرگ منهدم خواهد گردید و دیگر هرگز یافت نخواهد شد.
\v 22 و صوت بربط‌زنان و مغنیان و نی‌زنان و کرنانوازان بعد از این در تو شنیده نخواهد شد و هیچ صنعتگر از هر صناعتی در تو دیگر پیدا نخواهد شد و باز صدای آسیا در تو شنیده نخواهد گردید،
\v 23 و نور چراغ در تو دیگر نخواهد تابید و صدای عروس و داماد باز در تو شنیده نخواهد گشت زیرا که تجار تو بزرگان جهان بودند و از جادوگری تو همهٔ امّت‌ها گمراه شدند.
\v 24 و در آن، خون انبیا و مقدّسین و تمام مقتولان روی زمین پیدا شد.