\c 11
\p
\v 1 و نی‌ای مثل عصا به من داده شد و فرشته ایستاده، می‌گفت، برخیز و معبد خدا و مذبح و آنانی را که در آن عبادت می‌کنند اندازه بگیر.
\v 2 و صحن خارج معبد را کنار بگذار و آن را اندازه مگیر زیرا که به امّت‌ها داده شده است و شهر مقدّس را چهل و دو ماه پایمال خواهند نمود.
\v 3 و به دو شاهد خود خواهم داد که پلاس در بر کرده، مدّت هزار و دویست و شصت روز نبوّت نمایند.
\v 4 اینانند دو درخت زیتون و دو چراغدان که در حضور خدای زمین ایستاده‌اند.
\v 5 و اگر کسی بخواهد بدیشان ضرر رساند، آتشی از دهانشان بدر شده، دشمنان ایشان را فرو می‌گیرد؛ و هر که قصد اذیت ایشان دارد، بدینگونه باید کشته شود.
\v 6 اینها قدرت به بستن آسمان دارند تا در ایّام نبوّت ایشان باران نبارد و قدرت بر آبها دارند که آنها را به خون تبدیل نمایند و جهان را هر گاه بخواهند، به انواع بلایا مبتلا سازند.
\v 7 و چون شهادت خود را به اتمام رسانند، آن وحش که از هاویه برمی‌آید، با ایشان جنگ کرده، غلبه خواهد یافت و ایشان را خواهد کشت‌
\v 8 و اجساد ایشان در خیابان شهر عظیم که به معنی روحانی، سدوم و مصر نامیده می‌شود، جایی که خداوندمان نیز مصلوب گشت، خواهد ماند.
\v 9 و گروهی از اقوام و قبایل و زبانها و امّت‌ها، بدنهای ایشان را سه روز و نیم نظاره می‌کنند و اجازه نمی‌دهند که بدنهای ایشان را به قبر سپارند.
\v 10 و ساکنان زمین بر ایشان خوشی و شادی می‌کنند و نزد یکدیگر هدایا خواهند فرستاد، از آنرو که این دو نبی ساکنان زمین را معذب ساختند.
\v 11 و بعد از سه روز و نیم، روح حیات از خدا بدیشان درآمد که بر پاهای خود ایستادند و بینندگان ایشان را ترسی عظیم فرو گرفت.
\v 12 و آوازی بلند از آسمان شنیدند که بدیشان می‌گوید، به اینجا صعود نمایید. پس در ابر، به آسمان بالا شدند و دشمنانشان ایشان را دیدند.
\v 13 و در همان ساعت، زلزله‌ای عظیم حادث گشت که ده یک از شهر منهدم گردید و هفت هزار نفر از زلزله هلاک شدند و باقی‌ماندگان ترسان گشته، خدای آسمان را تمجید کردند.
\v 14 وای دوم درگذشته است. اینک وای سوم بزودی می‌آید.
\v 15 و هفتمین فرشته بنواخت، که ناگاه صداهای بلند در آسمان واقع شد که می‌گفتند، سلطنتهای جهان از آن خداوند ما و مسیح او شده‌اند و تا ابد حکمرانی خواهد کرد.
\v 16 و آن بیست و چهار پیر که در حضور خدا بر تختهای خود نشسته‌اند، به روی درافتاده، خدا را پرستش کردند
\v 17 و گفتند، تو را شکر می‌کنیم ای خداوند، خدای قادر مطلق که هستی و بودی و خواهی آمد، زیرا که قدرت عظیم خود را بدست گرفته، به سلطنت پرداختی.
\v 18 و امّت‌ها خشمناک شدند و خشم تو ظاهر گردید و وقت مردگان رسید تا بر ایشان داوری شود و تا بندگان خود یعنی انبیا و مقدّسان و ترسندگان نام خود را چه کوچک و چه بزرگ پاداش دهی و نابودکنندگان زمین را نابود گردانی.
\v 19 و معبد خدا در آسمان گشوده شد و تابوت عهدنامه او در معبد او ظاهر شد و برقها و صداها و رعدها و زلزله و تگرگ عظیمی واقع شد.