\c 15
\p
\v 1 و علامت دیگر عظیم و عجیبی در آسمان دیدم، یعنی هفت فرشته‌ای که هفت بلایی دارند که آخرین هستند، زیرا که به آنها غضب الهی به انجام رسیده است.
\v 2 و دیدم مثال دریایی از شیشه مخلوط به آتش و کسانی را که بر وحش و صورت او و عدد اسم او غلبه‌می‌یابند، بر دریای شیشه ایستاده و چنگهای خدا را بدست گرفته،
\v 3 سرود موسی بنده خدا و سرود برّه را می‌خوانند و می‌گویند، عظیم و عجیب است اعمال تو ای خداوند خدای قادر مطلق! عدل و حقّ است راه‌های تو ای پادشاه امّت‌ها!
\v 4 کیست که از تو نترسد، خداوندا و کیست که نام تو را تمجید ننماید؟ زیرا که تو تنها قدّوس هستی و همهٔ امّت‌ها آمده، در حضور تو پرستش خواهند کرد، زیرا که احکام تو ظاهر گردیده است!
\v 5 و بعد از این دیدم که معبد خیمه شهادت در آسمان گشوده شد،
\v 6 و هفت فرشته‌ای که هفت بلا داشتند، کتانی پاک و روشن دربر کرده و کمر ایشان به کمربند زرین بسته،بیرون آمدند.
\v 7 و یکی از آن چهار حیوان، به آن هفت فرشته، هفت جام زرین داد، پر از غضب خدا که تا ابد زنده است.
\v 8 و معبد از جلال خدا و قوّت او پر دود گردید. و تا هفت بلای آن هفت فرشته به انجام نرسید، هیچ‌کس نتوانست به معبد دراید.