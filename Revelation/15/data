\c 15
\p
\v 1 و علامتی دیگر، عظیم و شگفت‌آور، در آسمان دیدم، یعنی هفت فرشته‌ای که هفت بلایی دارند که آخرین هستند، زیرا که به آنها خشم خدا به کمال رسیده است.
\v 2 و دیدم گویی دریایی از شیشه مخلوط به آتش، و کسانی را که بر وحش و تمثال او و عدد اسم او غلبه می‌یابند، بر دریای شیشه ایستاده و چنگهای خدا را بدست گرفته،
\v 3 سرود موسی بنده خدا و سرود برّه را می‌خوانند و می‌گویند، عظیم و شگرف است اعمال تو ای خداوندْ خدای قادر مطلق! عدل و حقّ است راه‌های تو ای پادشاه امّت‌ها!
\v 4 کیست که از تو نترسد، خداوندا و کیست که نام تو را تمجید ننماید؟ زیرا که تو تنها قدّوس هستی و همهٔ امّت‌ها آمده، در حضور تو پرستش خواهند کرد، زیرا که داوری‌های تو ظاهر گردیده است!
\v 5 و بعد از این دیدم که معبد خیمه شهادت در آسمان گشوده شد،
\v 6 و هفت فرشته‌ای که هفت بلا داشتند، کتانی پاک و روشن دربر کرده و کمر ایشان به کمربند زرین بسته،بیرون آمدند.
\v 7 و یکی از آن چهار موجود زنده، به آن هفت فرشته، هفت جام زرین داد، پر از خشم خدا که تا ابد زنده است.
\v 8 و معبد از جلال خدا و قدرت او پر دود گردید. و تا هفت بلای آن هفت فرشته به کمال نرسید، هیچ‌کس نتوانست به معبد دراید.