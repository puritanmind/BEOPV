\c 16
\p
\v 1 آنگاه فریسیان و صدّوقیان نزد او آمده، از روی امتحان از وی خواستند که آیتی آسمانی برای ایشان ظاهر سازد.
\v 2 ایشان را جواب داد که، در وقت عصر می‌گویید هوا خوش خواهد بود زیرا آسمان سرخ است؛
\v 3 و صبحگاهان می‌گویید امروز هوا بد خواهد شد زیرا که آسمان سرخ و گرفته است. ای ریاکاران، صورت آسمان را می‌توانید تشخیص دهید، امّا علاماتِ زمانها را نمی‌توانید!
\v 4 نسل شریرِ زناکار، آیتی می‌طلبند و آیتی بدیشان عطا نخواهد شد جز آیت یونس نبی. پس ایشان را رها کرده، روانه شد.
\v 5 و شاگردانش چون بدان طرف می‌رفتند، فراموش کردند که نان بردارند.
\v 6 عیسی ایشان را گفت: آگاه باشید که از خمیرمایه فریسیان و صدّوقیان احتیاط کنید!
\v 7 پس ایشان بین خود فکر کرده، گفتند: از آن است که نان برنداشته‌ایم.
\v 8 عیسی این را درک نموده، بدیشان گفت: ای سست ایمانان، چرا بین خودتان فکر می‌کنید، از آنجهت که نان نیاورده‌اید؟
\v 9 آیا هنوز نفهمیده و یاد نیاورده‌اید آن پنج نان و پنج هزار نفر و چند سبدی را که برداشتید؟
\v 10 و نه آن هفت نان و چهار هزار نفر و چند زنبیلی را که برداشتید؟
\v 11 پس چرا نفهمیدید که دربارهٔ نان شما را نگفتم که از خمیرمایهٔ فریسیان و صدّوقیان احتیاط کنید؟
\v 12 آنگاه دریافتند که نه از خمیرمایه نان بلکه از تعلیم فریسیان و صدّوقیان حکم به احتیاط فرموده است.
\v 13 و هنگامی که عیسی به نواحی قیصریّه فیلیپُس آمد، از شاگردان خود پرسیده، گفت: مردم مرا که پسر انسانم چه شخصی می‌گویند؟
\v 14 گفتند، بعضی یحییٰ تعمیددهنده و بعضی اِلیاس و بعضی اِرِمیا یا یکی از انبیا.
\v 15 ایشان را گفت: شما مرا که می‌دانید؟
\v 16 شَمعون پِطرُس در جواب گفت که، تویی مسیح، پسر خدای زنده!
\v 17 عیسی در جواب وی گفت: خوشابه‌حال تو ای شَمعون پسر یونا! زیرا جسم و خون این را بر تو کشف نکرده، بلکه پدر من که در آسمان است.
\v 18 و من نیز تو را می‌گویم که تویی پِطرُس و بر این صخره کلیسای خود را بنا می‌کنم و دروازه‌های جهنّم بر آن استیلا نخواهد یافت.
\v 19 و کلیدهای ملکوت آسمان را به تو می‌سپارم؛ و آنچه بر زمین ببندی در آسمان بسته گردد و آنچه در زمین گشایی در آسمان گشاده شود.
\v 20 آنگاه شاگردان خود را قدغن فرمود که به هیچ کس نگویند که او عیسی مسیح است.
\v 21 و از آن زمان عیسی به شاگردان خود شروع کرد به نشان دادن این که رفتن او به اورشلیم و رنج بسیار کشیدن از مشایخ و رؤسای کاهنان و کاتبان و کشته شدن و در روز سوم برخاستن ضروری است.
\v 22 و پِطرُس او را گرفته، شروع کرد به سرزنش نمودن و گفت: حاشا از تو ای خداوند که این بر تو هرگز واقع نخواهد شد!
\v 23 امّا او برگشته، پِطرُس را گفت: دور شو از من ای شیطان زیرا که تو مانع من می‌باشی، زیرا فکر تو از امور الهی نیست، بلکه امور انسانی است!
\v 24 آنگاه عیسی به شاگردان خود گفت: اگر کسی خواهد از پی من آید، باید خود را انکار کرده و صلیب خود را برداشته، از پی من آید.
\v 25 زیرا هر کس بخواهد جان خود را برهاند، آن را هلاک سازد؛ امّا هر که جان خود را بخاطر من هلاک کند، آن را دریابد.
\v 26 زیرا شخص را چه سود دارد که تمام دنیا را ببرد و جان خود را ببازد؟ یا اینکه آدمی چه چیز را در عوض جان خود خواهد داد؟
\v 27 زیرا که پسر انسان خواهد آمد در جلال پدر خویش با فرشتگان خود و در آن وقت هر کسی را موافق اعمالش جزا خواهد داد.
\v 28 هرآینه به شما می‌گویم که بعضی در اینجا حاضرند که تا پسر انسان را نبینند که در ملکوت خود می‌آید، طعم مرگ را نخواهند چشید.