\c 28
\p
\v 1 و بعد از سَبَّت، سپیده‌دمِ روز اوّل هفته، مریم مَجْدَلیّه و مریم دیگر بجهت دیدن قبر آمدند.
\v 2 که ناگاه زلزله‌ای عظیم واقع شد، از آنرو که فرشتهٔ خداوند از آسمان نزول کرده، آمد و سنگ را از درِ قبر غلتانیده، بر آن بنشست.
\v 3 و صورت او مثل برق و لباسش چون برف سفید بود.
\v 4 و از ترس او نگهبانان به لرزه درآمده، مثل مرده گردیدند.
\v 5 امّا فرشته به زنان متوجّه شده، گفت، شما ترسان مباشید! می‌دانم که عیسای مصلوب را می‌طلبید.
\v 6 در اینجا نیست زیرا چنانکه گفته بود برخاسته است. بیایید جایی را که خداوند خوابیده بود ملاحظه کنید،
\v 7 و به سرعت رفته، شاگردانش را خبر دهید که از مردگان برخاسته است. اینک پیش از شما به جلیل می‌رود. در آنجا او را خواهید دید. اینک شما را گفتم.
\v 8 پس، از قبر با ترس و خوشی عظیم به سرعت روانه شده، رفتند تا شاگردان او را اطّلاع دهند.
\v 9 و در هنگامی که بجهت اطلاع شاگردان او می‌رفتند، ناگاه عیسی بدیشان برخورده، گفت، سلام بر شما باد! پس پیش آمده، به پاهای او چسبیده، او را پرستش کردند.
\v 10 آنگاه عیسی بدیشان گفت، مترسید! رفته، برادرانم را بگویید که به جلیل بروند که در آنجا مرا خواهند دید.
\v 11 و چون ایشان می‌رفتند، ناگاه بعضی از نگهبانان به شهر رفته، رؤسای کاهنان را از همه این وقایع مطلّع ساختند.
\v 12 ایشان با مشایخ جمع شده، مشورت کردند و پول زیادی به سپاهیان داده،
\v 13 گفتند، بگویید که شبانگاه شاگردانش آمده، وقتی که ما در خواب بودیم او را دزدیدند.
\v 14 و هرگاه این به گوش والی برسد، همانا ما او را برمی‌گردانیم و شما را حفظ خواهیم کرد.
\v 15 ایشان پول را گرفته، چنانکه تعلیم یافتند عمل کردند و این سخن تا امروز در میان یهود شایع است.
\v 16 امّا یازده رسول به جلیل، بر کوهی که عیسی ایشان را نشان داده بود رفتند.
\v 17 و چون او را دیدند، پرستش نمودند. امّا بعضی شک کردند.
\v 18 پس عیسی پیش آمده، بدیشان خطاب کرده، گفت، تمامی قدرت در آسمان و بر زمین به من داده شده است‌
\v 19 پس رفته، همهٔ امّت‌ها را شاگرد سازید و ایشان را به نام پدر و پسر و روح‌القدس تعمید دهید.
\v 20 و ایشان را تعلیم دهید که همهٔ اموری را که به شما حکم کرده‌ام حفظ کنند. و اینک من هر روزه تا پایان دنیا همراه شما می‌باشم. آمین.
