\c 5
\p
\v 1 و گروهی بسیار دیده، بر فراز کوه آمد. و وقتی که او بنشست، شاگردانش نزد او حاضر شدند.
\v 2 آنگاه دهان خود را گشوده، ایشان را تعلیم داد و گفت،
\v 3 خوشابه‌حال فقیرانِ در روح، زیرا ملکوت آسمان از آن ایشان است.
\v 4 خوشابه‌حال ماتمیان، زیرا ایشان تسلّی خواهند یافت.
\v 5 خوشابه‌حال حلیمان، زیرا ایشان وارث زمین خواهند شد.
\v 6 خوشابه‌حال گرسنگان و تشنگان عدالت، زیرا ایشان سیر خواهند شد.
\v 7 خوشابه‌حال رحم‌کنندگان، زیرا بر ایشان رحم کرده خواهد شد.
\v 8 خوشابه‌حال پاکدلان، زیرا ایشان خدا را خواهند دید.
\v 9 خوشابه‌حال صلح‌دهندگان، زیرا ایشان پسران خدا خوانده خواهند شد.
\v 10 خوشابه‌حال کسانی که برای پارسایی آزار می‌بینند، زیرا ملکوت آسمان از آن ایشان است.
\v 11 خوشحال باشید چون شما را فحش گویند و جفا رسانند، و بخاطر من هر سخن بدی بر شما به دروغ گویند.
\v 12 خوش باشید و شادی عظیم نمایید، زیرا پاداش شما در آسمان عظیم است، زیرا که به همینطور بر انبیای قبل از شما جفا می‌رسانیدند.
\v 13 شما نمک جهانید! امّا اگر نمک فاسد گردد، به کدام چیز باز نمکین شود؟ دیگر مصرفی ندارد جز آنکه بیرون افکنده، پایمال مردم شود.
\v 14 شما نور عالمید. شهری که بر کوهی بنا شود، نتوان پنهان کرد.
\v 15 و چراغ را نمی‌افروزند تا آن را زیر پیمانه نهند، بلکه تا بر چراغدان گذارند؛ آنگاه به همهٔ کسانی که در خانه باشند، روشنایی می‌بخشد.
\v 16 همچنین بگذارید نور شما بر مردم بتابد تا اعمال نیکوی شما را دیده، پدر شما را که در آسمان است ستایش نمایند.
\v 17 گمان مبرید که آمده‌ام تا شریعت یا انبیا را باطل سازم. نیامده‌ام تا باطل نمایم، بلکه تا تکمیل کنم.
\v 18 زیرا هر آینه به شما می‌گویم، تا آسمان و زمین زایل نشود، همزه یا نقطه‌ای از شریعت هرگز زایل نخواهد شد تا همه واقع شود.
\v 19 پس هر که یکی از این احکام کوچکترین را بشکند و به مردم چنین تعلیم دهد، در ملکوت آسمان کمترین شمرده شود. امّا هر که به عمل آورد و تعلیم نماید، او در ملکوت آسمان بزرگ خوانده خواهد شد.
\v 20 زیرا به شما می‌گویم، تا پارسایی شما برتر از پارسایی کاتبان و فریسیان نشود، به ملکوت آسمان هرگز داخل نخواهید شد.
\v 21 شنیده‌اید که به پیشینیان گفته شده است، قتل مکن، و هر که قتل کند سزاوار حکم شود.
\v 22 امّا من به شما می‌گویم، هر که به برادر خود بی‌سبب خشم گیرد، مستوجب حکم باشد و هر که برادر خود را راقا\f + \fp راقا: یعنی تهی، پوچ - شخص بی‌فایده.\f* گوید، مستوجب قصاص باشد و هر که احمق گوید، مستحّق آتش جهنّم بُوَد.
\v 23 پس هرگاه هدیهٔ خود را به قربانگاه ببری و آنجا به خاطرت آید که برادرت بر تو حقّی دارد،
\v 24 هدیه خود را پیش قربانگاه واگذار و رفته، اوّل با برادر خویش صلح نما و بعد آمده، هدیه خود را تقدیم کن.
\v 25 با مدّعی خود مادامی که با وی در راه هستی صلح کن، مبادا مدّعی، تو را به قاضی سپارد و قاضی، تو را به افسر تسلیم کند و در زندان افکنده شوی.
\v 26 هرآینه به تو می‌گویم، که تا سکّهٔ آخر را ادا نکنی، هرگز از آنجا بیرون نخواهی آمد.
\v 27 شنیده‌اید که به پیشینیان گفته شده است، زنا مکن.
\v 28 امّا من به شما می‌گویم، هر کس به زنی نظر شهوت اندازد، همان دم در دل خود با او زنا کرده است.
\v 29 پس اگر چشم راستت تو را بلغزاند، به درش آر و از خود دور انداز، زیرا تو را بهتر آن است که عضوی از اعضایت تباه گردد، تا آنکه تمام بدنت در جهنّم افکنده شود.
\v 30 و اگر دست راستت تو را بلغزاند، قطعش کن و از خود دور انداز، زیرا تو را مفیدتر آن است که عضوی از اعضای تو نابود شود، تا آنکه کل بدنت در دوزخ افکنده شود.
\v 31 و گفته شده است هر که از زن خود جدایی جوید، طلاق نامه‌ای بدو بدهد.
\v 32 امّا من به شما می‌گویم، هر کس بغیر علت زنا، زن خود را از خود جدا کند باعث زنا کردن او می‌باشد، و هر که زن طلاق داده شده را به زنی بگیرد، زنا کرده باشد.
\v 33 باز شنیده‌اید که به پیشینیان گفته شده است که، قسم دروغ مخور، بلکه قسم‌های خود را به خداوند وفا کن.
\v 34 امّا من به شما می‌گویم، هرگز قسم مخورید، نه به آسمان زیرا که عرش خداست،
\v 35 و نه به زمین زیرا که پای‌انداز او است، و نه به اورْشلیم زیرا که شهر پادشاهِ عظیم است،
\v 36 و نه به سر خود قسم یاد کن، زیرا که مویی را سفید یا سیاه نمی‌توانی کرد.
\v 37 بلکه سخن شما بلی، بلی و نی، نی باشد، زیرا که زیاده بر این از شریر است.
\v 38 شنیده‌اید که گفته شده است، چشمی به عوض چشمی و دندانی به عوض دندانی.
\v 39 امّا من به شما می‌گویم، با شریر مقاومت مکنید، بلکه هر که به گونهٔ راست تو سیلی زند، دیگری را نیز به‌سوی او بگردان،
\v 40 و اگر کسی خواهد با تو دعوا کند و قبای تو را بگیرد، عبای خود را نیز بدو واگذار،
\v 41 و هرگاه کسی تو را برای یک \f + \fp میل: حدود ۱۵۲۰ متر\f*میل مجبور سازد، دو میل همراه او برو.
\v 42 هر کس از تو سؤال کند، بدو ببخش و از کسی که قرض از تو خواهد، روی خود را مگردان.
\v 43 شنیده‌اید که گفته شده‌ است، همسایهٔ خود را محبّت نما و با دشمن خود دشمنی کن.
\v 44 امّا من به شما می‌گویم که، دشمنان خود را محبّت نمایید و برای لعن‌کنندگان خود برکت بطلبید، و به آنانی که از شما نفرت کنند، احسان کنید و به هر که به شما فحش دهد و جفا رساند، دعای خیر کنید،
\v 45 تا پدر خود را که در آسمان است پسران شوید، زیرا که آفتاب خود را بر بدان و نیکان طالع می‌سازد و باران بر عادلان و ظالمان می‌باراند.
\v 46 زیرا هرگاه آنانی را محبّت نمایید که شما را محبّت می‌نمایند، چه اجر دارید؟ آیا باجگیران چنین نمی‌کنند؟
\v 47 و هرگاه برادران خود را فقط سلام گویید، چه فضیلت دارید؟ آیا باجگیران چنین نمی‌کنند؟
\v 48 پس شما کامل باشید چنانکه پدر شما که در آسمان است کامل است.