\c 3
\p
\v 1 و در آن ایّام، یحییٰ تعمیددهنده در بیابان یهودیّه ظاهر شد و موعظه کرده،
\v 2 و می‌گفت، «توبه کنید، زیرا ملکوت آسمان نزدیک است.
\v 3 زیرا همین است آنکه اِشَعْیای نبی از او خبر داده، می‌گوید، صدای ندا کننده‌ای در بیابان که، راه خداوند را مهیّا سازید و راه‌های او را راست نمایید.
\v 4 و این یحییٰ جامه‌ای از پشم شتر می‌داشت و کمربند چرمی بر کمر، و خوراک او از ملخ و عسل برّی می‌بود.
\v 5 در این وقت، اورشلیم و تمام یهودیّه و همهٔ حوالی اُردُن نزد او بیرون می‌آمدند،
\v 6 و به گناهان خود اعتراف کرده، در اُردُن از وی تعمید می‌یافتند.
\v 7 پس چون بسیاری از فریسیان و صدّوقیان را دید که بجهت تعمید وی می‌آیند، بدیشان گفت: ای افعی‌زادگان، چه کسی شما را هشدار داد که از غضب آینده بگریزید؟
\v 8 اکنون ثمره شایستهٔ توبه بیاورید،
\v 9 و این سخن را به‌خاطر خود راه مدهید که پدر ما ابراهیم است، زیرا به شما می‌گویم، خدا قادر است که از این سنگها فرزندان برای ابراهیم برانگیزاند.
\v 10 و هم‌اکنون تیشه بر ریشهٔ درختان نهاده شده است، پس هر درختی که ثمره نیکو نیاورد، بریده و در آتش افکنده شود.
\v 11 من شما را به آب به جهت توبه تعمید می‌دهم. امّا او که بعد از من می‌آید از من تواناتر است که لایق برداشتن کفش‌های او نیستم؛ او شما را به روح‌القدس و آتش تعمید خواهد داد.
\v 12 او غربال خود را در دست دارد و خرمن خود را بطور کامل پاک کرده، گندم خویش را در انبار ذخیره خواهد نمود، ولی کاه را در آتشی که خاموشی نمی‌پذیرد خواهد سوزانید.
\v 13 آنگاه عیسی از جلیل به اُردُن نزد یحییٰ آمد تا از او تعمید یابد.
\v 14 امّا یحییٰ او را منع نموده، گفت: من احتیاج دارم که از تو تعمید یابم، و تو نزد من می‌آیی؟
\v 15 عیسی در جواب وی گفت: الآن بگذار، زیرا که ما را همچنین مناسب است تا تمام عدالت را به کمال رسانیم. پس او را واگذاشت.
\v 16 امّا عیسی چون تعمید یافت، فوراً از آب برآمد و آنگاه آسمان بر وی گشاده شد و روح خدا را دید که مثل کبوتری نزول کرده، بر وی قرار گرفت.
\v 17 و آنگاه خطابی از آسمان در رسید که، این است پسر محبوب من، که از او خشنودم.