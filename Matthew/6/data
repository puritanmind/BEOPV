\c 6
\p
\v 1 بر حذر باشید که خیرات خود را پیش مردم بجا میاورید تا شما را ببینند، و الاّ نزد پدر خود که در آسمان است، اجری ندارید.
\v 2 پس چون صدقه دهی، پیش خود کَرِّنا منواز چنانکه ریاکاران در کنیسه‌ها و بازارها می‌کنند، تا نزد مردم افتخار یابند. هرآینه به شما می‌گویم، اجر خود را یافته‌اند.
\v 3 بلکه تو چون صدقه دهی، دست چپ تو از آنچه دست راستت می‌کند مطلع نشود،
\v 4 تا صدقهٔ تو در نهان باشد و پدر نهان‌بینِ تو، تو را آشکارا اجر خواهد داد.
\v 5 و چون عبادت کنی، مانند ریاکاران مباش، زیرا خوش دارند که در کنیسه‌ها و گوشه‌های کوچه‌ها ایستاده، دعا کنند تا مردم ایشان را ببینند. هرآینه به شما می‌گویم، اجر خود را تحصیل نموده‌اند.
\v 6 امّا تو چون دعا کنی، به اتاق خود داخل شو و در را بسته، پدر خود را که در نهان است به دعا بخوان؛ و پدر نهان‌بینِ تو، تو را آشکارا پاداش خواهد داد.
\v 7 و چون دعا کنید، مانند امّت‌ها تکرار باطل مکنید، زیرا ایشان گمان می‌برند که به‌سبب زیاد گفتن مستجاب می‌شوند.
\v 8 پس مثل ایشان مباشید، زیرا که پدر شما حاجات شما را می‌داند، پیش از آنکه از او سؤال کنید.
\v 9 پس شما به اینطور دعا کنید، ای پدر ما که در آسمانی، نام تو مقدّس باد.
\v 10 ملکوت تو بیاید. ارادهٔ تو چنانکه در آسمان است، بر زمین نیز کرده شود.
\v 11 نان کفاف ما را امروز به ما بده.
\v 12 و قرض‌های ما را ببخش، چنانکه ما نیز قرضداران خود را می‌بخشیم.
\v 13 و ما را در آزمایش میاور، بلکه از شریر ما را رهایی ده. زیرا ملکوت و قوّت و جلال تا ابدالآباد از آن تو است، آمین.
\v 14 زیرا هرگاه تقصیرات مردم را بدیشان بیامرزید، پدر آسمانی شما، شما را نیز خواهد آمرزید.
\v 15 امّا اگر تقصیرهای مردم را نیامرزید، پدر شما هم تقصیرهای شما را نخواهد آمرزید.
\v 16 امّا چون روزه دارید، مانند ریاکاران تُرشرو مباشید، زیرا که صورت خویش را تغییر می‌دهند تا در نظر مردم روزه‌دار نمایند. هرآینه به شما می‌گویم، اجر خود را یافته‌اند.
\v 17 امّا تو چون روزه داری، سر خود را تدهین کن و روی خود را بشوی‌،
\v 18 تا در نظر مردم روزه‌دار ننمایی، بلکه در حضور پدرت که در نهان است؛ و پدر نهان‌بینِ تو، تو را آشکارا پاداش خواهد داد.
\v 19 گنجها برای خود بر زمین نیندوزید، جایی که بید و زنگ زیان می‌رساند و جایی که دزدان کَنده و دزدی می‌نمایند.
\v 20 بلکه گنجها بجهت خود در آسمان بیندوزید، جایی که بید و زنگ زیان نمی‌رساند و جایی که دزدان نکَنند و دزدی نمی‌کنند.
\v 21 زیرا هرجا گنج تو است، دل تو نیز در آنجا خواهد بود.
\v 22 چراغ بدن چشم است؛ پس هرگاه چشمت ساده باشد تمام بدنت روشن بُوَد؛
\v 23 امّا اگر چشم تو فاسد است، تمام بدنت تاریک می‌باشد. پس اگر نوری که در تو است تاریکی باشد، چه تاریکی عظیمی است!
\v 24 هیچ کس دو ارباب را خدمت نمی‌تواند کرد، زیرا یا از یکی نفرت دارد و با دیگری محبّت، و یا به یکی می‌چسبد و دیگر را حقیر می‌شمارد. غیر ممکن است که خدا و ثروت را خدمت کنید.
\v 25 بنابراین به شما می‌گویم، از بهر جان خود اندیشه مکنید که چه خورید یا چه نوشید و نه برای بدن خود که چه بپوشید. آیا جان، از خوراک و بدن از پوشاک بهتر نیست؟
\v 26 مرغان هوا را نظر کنید که نه می‌کارند و نه می‌دروند و نه در انبارها ذخیره می‌کنند و پدر آسمانیِ شما آنها را می‌پروراند. آیا شما از آنها بمراتب بهتر نیستید؟
\v 27 و کیست از شما که به تفکّر بتواند ذراعی\f + \fp ذراع: یونانی پیکا - حدود ۴۵۰ میلیمتر\f* بر قامت خود افزاید؟
\v 28 و برای لباس چرا می‌اندیشید؟ سوسنهای چمن را ملاحظه کنید، چگونه نمو می‌کنند! نه محنت می‌کشند و نه می‌ریسند!
\v 29 امّا به شما می‌گویم سلیمان هم با همهٔ جلال خود چون یکی از آنها آراسته نشد.
\v 30 پس اگر خدا علف صحرا را که امروز هست و فردا در تنور افکنده می‌شود چنین بپوشاند، ای کم‌ایمانان آیا شما را بمراتب بهتر نخواهد [پوشانید]؟
\v 31 پس اندیشه مکنید و مگویید، چه بخوریم یا چه بنوشیم یا چه بپوشیم.
\v 32 زیرا که در طلب همهٔ این چیزها امّت‌ها می‌باشند. امّا پدر آسمانیِ شما می‌داند که بدین همه چیز احتیاج دارید.
\v 33 امّا اوّل ملکوت خدا و پارسایی او را بطلبید، که این همه به شما افزوده خواهد شد.
\v 34 پس در اندیشهٔ فردا مباشید، زیرا فردا اندیشهٔ خود را خواهد کرد. بدی امروز برای امروز کافی است.
