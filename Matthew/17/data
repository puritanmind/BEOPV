\c 17
\p
\v 1 و بعد از شش روز، عیسی، پِطرُس و یعقوب و برادرش یوحنّا را برداشته، ایشان را در خلوت به کوهی بلند برد.
\v 2 و در نظر ایشان هیأتِ او تغییر کرد و چهره‌اش چون خورشید، درخشنده و جامه‌اش چون نور، سفید گردید.
\v 3 که ناگاه موسی و اِلیاس بر ایشان ظاهر شده، با او گفتگو می‌کردند.
\v 4 امّا پِطرُس به عیسی پاسخ داده، گفت که: خداوندا، بودن ما در اینجا نیکو است! اگر بخواهی، سه سایبان در اینجا بسازیم، یکی برای تو و یکی بجهت موسی و دیگری برای اِلیاس.
\v 5 و هنوز سخن بر زبانش بود که ناگاه ابری درخشنده بر ایشان سایه افکند و اینک آوازی از ابر در رسید که، این است پسر محبوب من که از وی خشنودم. او را بشنوید!
\v 6 و چون شاگردان این را شنیدند، به روی در افتاده، بی‌نهایت ترسان شدند.
\v 7 عیسی نزدیک آمده، ایشان را لمس نمود و گفت: برخیزید و ترسان مباشید!
\v 8 و چشمان خود را گشوده، هیچ کس را جز عیسی تنها ندیدند
\v 9 و چون ایشان از کوه به زیر می‌آمدند، عیسی ایشان را قدغن فرمود که تا پسر انسان از مردگان برنخیزد، زنهار این رؤیا را به کسی باز نگویید.
\v 10 شاگردانش از او پرسیده، گفتند: پس کاتبان چرا می‌گویند که می‌باید اِلیاس اوّل آید؟
\v 11 عیسی در جواب به ایشان گفت: البتّه اوّل اِلیاس می‌آید و تمام چیزها را اصلاح خواهد نمود.
\v 12 امّا به شما می‌گویم که اکنون اِلیاس آمده است و او را نشناختند بلکه آنچه خواستند با وی کردند؛ به همانطور پسر انسان نیز از ایشان رنج خواهد دید.
\v 13 آنگاه شاگردان دریافتند که دربارهٔ یحییٰ تعمیددهنده بدیشان سخن می‌گفت.
\v 14 و چون به نزد جماعت رسیدند، شخصی پیش آمده، نزد وی زانو زده، عرض کرد،
\v 15 خداوندا، بر پسر من رحم کن زیرا مصروع و به شدت متألّم است، چنانکه بارها در آتش و مکرّراً در آب می‌افتد.
\v 16 و او را نزد شاگردان تو آوردم، نتوانستند او را شفا دهند.
\v 17 عیسی در جواب گفت: ای نسل بی‌ایمان منحرف، تا به کی با شما باشم و تا چند متحمل شما گردم؟ او را نزد من آورید.
\v 18 پس عیسی او را نهیب داده، دیو از وی بیرون شد و بلافاصله، آن پسر شفا یافت.
\v 19 امّا شاگردان نزد عیسی آمده، در خلوت از او پرسیدند، چرا ما نتوانستیم او را بیرون کنیم؟
\v 20 عیسی ایشان را گفت: به‌سبب بی‌ایمانی شما. زیرا هرآینه به شما می‌گویم، اگر ایمان به قدر دانهٔ خردلی می‌داشتید، بدین کوه می‌گفتید از اینجا بدانجا منتقل شو، البتّه منتقل می‌شد و هیچ امری بر شما غیر ممکن نمی‌بود.
\v 21 امّا این نوع جز به دعا و روزه بیرون نمی‌رود.
\v 22 و چون ایشان در جلیل سکونت داشتند، عیسی بدیشان گفت: پسر انسان بدست مردم تسلیم کرده خواهد شد،
\v 23 و او را خواهند کشت و در روز سوم خواهد برخاست. پس بسیار غمگین شدند.
\v 24 و چون ایشان وارد کَفَرناحوم شدند، مأموران دریافت مالیات نزد پِطرُس آمده، گفتند: آیا استاد شما مالیات را نمی‌دهد؟
\v 25 گفت، بلی. و چون به خانه درآمده، عیسی بر او پیشی گرفته، گفت، ای شَمعون، چه گمان داری؟ پادشاهان جهان از چه کسانی باج و خراج می‌گیرند؟ از فرزندان خویش یا از بیگانگان؟
\v 26 پِطرُس به وی گفت: از بیگانگان. عیسی بدو گفت: پس یقیناً پسران آزادند!
\v 27 امّا مبادا که ایشان را برنجانیم، به کناره دریا رفته، قلّابی بینداز و نخستین ماهی که بیرون می‌آید، گرفته و دهانش را باز کرده، مبلغ چهار درهم خواهی یافت. آن را برداشته، برای من و خود بدیشان بده!