\c 1
\p
\v 1 کتاب نسب نامهٔ عیسی مسیح پسر داوود پسر ابراهیم،
\v 2 ابراهیم اسحاق را آورد و اسحاق یعقوب را آورد و یعقوب یهودا و برادران او را آورد.
\v 3 و یهودا، فارِص و زارَح را از تامار آورد و فارِص، حِصْرون را آورد و حِصْرون، اَرام را آورد.
\v 4 و اَرام، عَمیناداب را آورد و عَمیناداب، نَحشون را آورد و نَحشون، سَلْمون را آورد.
\v 5 و سَلْمون، بوعز را از راحاب آورد و بوعز، عوبید را از روت آورد و عوبید، یِسی را آورد.
\v 6 و یِسی داوود پادشاه را آورد و داوود پادشاه، سلیمان را از زن اوریا آورد.
\v 7 و سلیمان، رَحُبْعام را آورد و رَحُبْعام، اَبِیا را آورد و اَبِیا، آسا را آورد.
\v 8 و آسا، یَهوشافاط را آورد و یَهوشافاط، یورام را آورد و یورام، عُزیا را آورد.
\v 9 و عُزیا، یوتام را آورد و یوتام، اَحاز را آورد و اَحاز، حِزْقیا را آورد.
\v 10 و حِزْقیا، مَنَسّی را آورد و مَنَسّی، آمون را آورد و آمون، یوشیا را آورد.
\v 11 و یوشیا، یِکُنیا و برادرانش را در زمان انتقال به بابِل آورد.
\v 12 و بعد از انتقال به بابل، یکُنْیا، سَأَلْتیئیل را آورد و سَأَلْتیئیل، زَرُوبابِل را آورد.
\v 13 زَرُوبابِل، اَبیهود را آورد و اَبیهود، ایلیاقیم را آورد و ایلیاقیم، عازور را آورد.
\v 14 و عازور، صادوق را آورد و صادوق، یاکین را آورد و یاکین، ایلَیهُود را آورد.
\v 15 و ایلَیهُود، ایلعازَر را آورد و ایلعازَر، مَتّان را آورد و مَتّان، یعقوب را آورد.
\v 16 و یعقوب، یوسف شوهر مریم را آورد که، عیسی ملقّب به مسیح از او متولّد شد.
\v 17 پس تمام نسل‌ها، از ابراهیم تا داوود چهارده نسل است، و از داوود تا انتقال به بابِل چهارده نسل، و از جلای بابِل تا مسیح چهارده نسل.
\v 18 امّا ولادت عیسی مسیح چنین بود که چون مادرش مریم به یوسف نامزد شده بود، قبل از آنکه با هم آیند، او را از روح‌القدس حامله یافتند.
\v 19 و شوهرش یوسف چونکه مردی صالح بود و نخواست او را مایه عبرت عمومی نماید، پس اراده نمود او را به پنهانی رها کند.
\v 20 امّا چون او در این چیزها تفکّر می‌کرد، ناگاه فرشتهٔ خداوند در خواب بر وی ظاهر شده، گفت، ای یوسف پسر داوود، از گرفتن زن خویش مریم مترس، زیرا که آنچه در وی قرار گرفته است، از روح‌القدس است.
\v 21 و او پسری خواهد زایید و نام او را عیسی خواهی نهاد، زیرا که او قوم خویش را از گناهانشان خواهد رهانید.
\v 22 و این همه برای آن واقع شد تا کلامی که خداوند به زبان نبی گفته بود، تمام گردد،
\v 23 که اینک باکره آبستن شده پسری خواهد زایید و نام او را عمانوئیل خواهند خواند که تفسیرش این است: خدا با ما.
\v 24 پس چون یوسف از خواب بیدار شد، چنانکه فرشتهٔ خداوند بدو امر کرده بود، به عمل آورد و زن خویش را گرفت‌
\v 25 و تا پسر نخستین خود را نزایید، او را نشناخت؛ و او را عیسی نام نهاد.
