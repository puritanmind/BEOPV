\c 11
\p
\v 1 و چون عیسی این فرمایش را با دوازده شاگرد خود به اتمام رسانید، از آنجا روانه شد تا در شهرهای ایشان تعلیم دهد و موعظه نماید.
\v 2 و چون یحییٰ در زندان، اعمال مسیح را شنید، دو نفر از شاگردان خود را فرستاده،
\v 3 بدو گفت: آیا تو همانی که خواهد آمد یا منتظر دیگری باشیم؟
\v 4 عیسی در جواب ایشان گفت: بروید و یحییٰ را از آنچه شنیده و دیده‌اید، اطّلاع دهید
\v 5 که کوران بینا می‌گردند و لنگان راه می‌روند و جذامیان پاک و کران شنوا و مردگان زنده می‌شوند و فقیران بشارت می‌شنوند؛
\v 6 و خوشابه‌حال کسی که در من نلغزد.
\v 7 و چون ایشان می‌رفتند، عیسی با آن جماعت دربارهٔ یحییٰ آغاز سخن کرد که، بجهت دیدن چه چیز به بیابان رفته بودید؟ آیا نی‌ای را که از باد در جنبش است؟
\v 8 بلکه بجهت دیدن چه چیز بیرون شدید؟ آیا مردی را که لباس فاخر در بر دارد؟ اینک آنانی که لباس فاخر می‌پوشند در خانه‌های پادشاهان می‌باشند.
\v 9 امّا بجهت دیدن چه چیز بیرون رفتید؟ آیا پیامبری را؟ بلی به شما می‌گویم، از پیامبر هم برتر!
\v 10 زیرا همان است آنکه دربارهٔ او مکتوب است، اینک من رسول خود را پیش روی تو می‌فرستم تا راه تو را پیش روی تو مهیّا سازد.
\v 11 هرآینه به شما می‌گویم که از اولاد زنان، بزرگتری از یحییٰ تعمیددهنده برنخاست، امّا کوچکتر در ملکوت آسمان از وی بزرگ‌تر است.
\v 12 و از ایّام یحییٰ تعمیددهنده تا الآن، ملکوت آسمان متحمل خشونت بوده است و زورمندان آن را به زور می‌گیرند.
\v 13 زیرا همهٔ انبیا و تورات تا یحییٰ نبوت می‌کردند.
\v 14 و اگر بخواهید بپذیرید، او همان اِلیاس است که باید بیاید.
\v 15 هر که گوش شنوا دارد بشنود.
\v 16 امّا این نسل را به چه چیز تشبیه نمایم؟ همچون کودکانی هستند که در کوچه‌ها نشسته، رفیقان خویش را صدا زده،
\v 17 می‌گویند، برای شما نی نواختیم، رقص نکردید؛ نوحه‌گری کردیم، سینه نزدید.
\v 18 زیرا که یحییٰ آمد، نه می‌خورد و نه می‌نوشید، می‌گویند، دیو دارد.
\v 19 پسر انسان آمد که می‌خورد و می‌نوشد، می‌گویند اینک مردی پرخور و میگسار و دوست باجگیران و گناهکاران است. امّا حکمت از فرزندان خود به ثبوت می‌رسد.
\v 20 آنگاه شروع به سرزنش نمود بر آن شهرهایی که اکثر از معجزات وی در آنها ظاهر شد زیرا که توبه نکرده بودند،
\v 21 وای بر تو ای خورَزین! وای بر تو ای بیت‌صیدا! زیرا اگر معجزاتی که در شما ظاهر گشت، در صُور و صیدون ظاهر می‌شد، هرآینه مدّتها قبل در پلاس و خاکستر توبه می‌نمودند.
\v 22 امّا به شما می‌گویم که در روز جزا حالت صُور و صیدون از شما آسان‌تر خواهد بود.
\v 23 و تو ای کَفَرناحوم که تا به فلک سرافراشته‌ای، به جهنّم سرنگون خواهی شد زیرا هرگاه معجزاتی که در تو پدید آمد در سُدوم ظاهر می‌شد، هرآینه تا امروز باقی می‌ماند.
\v 24 امّا به شما می‌گویم که در روز جزا حالت زمین سُدوم از تو آسان‌تر خواهد بود.
\v 25 در آن وقت، عیسی پاسخ داده، گفت: ای پدر، مالک آسمان و زمین، تو را ستایش می‌کنم که این امور را از دانایان و خردمندان پنهان داشتی و به کودکان آشکار فرمودی!
\v 26 بلی ای پدر، زیرا که همچنین منظور نظر تو بود.
\v 27 پدر همه چیز را به من سپرده است و کسی پسر را نمی‌شناسد بجز پدر و نه پدر را هیچ کس می‌شناسد غیر از پسر و کسی که پسر بخواهد بدو آشکار سازد.
\v 28 بیایید نزد من ای تمام زحمتکشان و گرانباران و من شما را آرامی خواهم بخشید.
\v 29 یوغ مرا بر خود گیرید و از من تعلیم یابید زیرا که حلیم و افتاده‌دل می‌باشم و در جانهای خود آرامی خواهید یافت؛
\v 30 زیرا یوغ من راحت است و بار من سبک.