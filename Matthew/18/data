\c 18
\p
\v 1 در همان ساعت، شاگردان نزد عیسی آمده، گفتند، چه کس در ملکوت آسمان بزرگتر است؟
\v 2 آنگاه عیسی کودکی طلب نموده، در میان ایشان برپا داشت‌
\v 3 و گفت، هرآینه به شما می‌گویم تا بازگشت نکنید و مثل طفل کوچک نشوید، هرگز داخل ملکوت آسمان نخواهید شد.
\v 4 پس هر که مثل این بچه کوچک خود را فروتن سازد، همان در ملکوت آسمان بزرگتر است.
\v 5 و کسی که چنین کودکی را به اسم من قبول کند، مرا پذیرفته است.
\v 6 و هر که یکی از این کوچکان را که به من ایمان دارند، لغزش دهد او را بهتر می‌بود که سنگ آسیایی بر گردنش آویخته، در قعر دریا غرق می‌شد!
\v 7 وای بر این جهان به‌سبب لغزشها؛ زیرا که لغزشها می‌بایستی به وقوع بپیوندند، امّا وای بر کسی که سبب لغزش باشد.
\v 8 پس اگر دستت یا پایت تو را بلغزاند، آن را قطع کرده، از خود دور انداز زیرا تو را بهتر است که لنگ یا شَل داخل حیات شوی تا آنکه با دو دست یا دو پا در آتش جاودانی افکنده شوی.
\v 9 و اگر چشمت تو را لغزش دهد، آن را کنده و از خود دور انداز، زیرا تو را بهتر است با یک چشم وارد حیات شوی، از اینکه با دو چشم در آتش جهنّم افکنده شوی.
\v 10 زنهار یکی از این کوچکان را حقیر مشمارید، زیرا شما را می‌گویم که فرشتگان ایشان دائما در آسمان روی پدر مرا که در آسمان است می‌بینند.
\v 11 زیرا که پسر انسان آمده است تا گم شده را نجات بخشد.
\v 12 شما چه گمان می‌برید، اگر کسی را صد گوسفند باشد و یکی از آنها گم شود، آیا آن نود و نُه را به کوهسار نمی‌گذارد و به جستجوی آن گم شده نمی‌رود؟
\v 13 و اگر اتّفاقا آن را دریابد، هرآینه به شما می‌گویم بر آن یکی بیشتر شادی می‌کند از آن نود و نه که گم نشده‌اند.
\v 14 همچنین اراده پدر شما که در آسمان است این نیست که یکی از این کوچکان هلاک گردد.
\v 15 و اگر برادرت به تو گناه کرده باشد، برو و تنها میان خود و او خطایش را به او گوشزد کن. هرگاه سخن تو را گوش گرفت، برادر خود را دریافتی؛
\v 16 و اگر نشنود، یک یا دو نفر دیگر با خود بردار تا از زبان دو یا سه شاهد، هر سخنی ثابت شود.
\v 17 و اگر سخن ایشان را رّد کند، به کلیسا بگو. و اگر کلیسا را قبول نکند، در نزد تو مثل خارجی یا باجگیر باشد.
\v 18 هرآینه به شما می‌گویم آنچه بر زمین بندید، در آسمان بسته شده باشد و آنچه بر زمین گشایید، در آسمان گشوده شده باشد.
\v 19 باز به شما می‌گویم هر گاه دو نفر از شما در زمین دربارهٔ هر چه که بخواهند موافق شوند، هرآینه از جانب پدر من که در آسمان است برای ایشان کرده خواهد شد.
\v 20 زیرا جایی که دو یا سه نفر به اسم من جمع شوند، آنجا درمیان ایشان حاضرم
\v 21 آنگاه پِطرُس نزد او آمده، گفت، خداوندا، چند مرتبه برادرم به من خطا ورزد، می‌باید او را ببخشم؟ آیا تا هفت مرتبه؟
\v 22 عیسی بدو گفت، تو را نمی‌گویم تا هفت مرتبه، بلکه تا هفتادْ هفت مرتبه!
\v 23 از آنجهت ملکوت آسمان پادشاهی را ماند که با غلامان خود اراده به تسویه حساب داشت.
\v 24 و چون شروع به حساب نمود، شخصی را نزد او آوردند که ده هزار قنطار به او بدهکار بود.
\v 25 و چون چیزی نداشت که ادا نماید، اربابش امر کرد که او را با زن و فرزندان و تمام مایملک او فروخته، طلب را وصول کنند.
\v 26 پس آن غلام رو به زمین نهاده او را پرستش نمود و گفت، ای ارباب مرا مهلت ده تا همه را به تو ادا کنم.
\v 27 آنگاه ارباب آن غلام بر وی ترحّم نموده، او را رها کرد و قرض او را بخشید
\v 28 امّا چون آن غلام بیرون رفت، یکی از همقطاران خود را یافت که از او صد دینار طلب داشت. او را گرفت و گلویش را فشرده، گفت، طلب مرا ادا کن‌
\v 29 پس آن همقطار بر پاهای او افتاده، التماس نموده، گفت، مرا مهلت ده تا همه را به تو بپردازم.
\v 30 امّا او قبول نکرد بلکه رفته، او را در زندان انداخت تا قرض را ادا کند.
\v 31 چون همقطاران وی این وقایع را دیدند، بسیار غمگین شده، رفتند و آنچه شده بود به ارباب خود باز گفتند.
\v 32 آنگاه اربابش او را طلبیده، گفت، ای غلام شریر، آیا تمام آن قرض را محض خواهش تو به تو نبخشیدم؟
\v 33 پس آیا تو را نیز لازم نبود که بر همقطار خود رحم کنی چنانکه من بر تو رحم کردم؟
\v 34 پس ارباب او در غضب شده، او را به شکنجه‌گران سپرد تا تمام قرض را بدهد.
\v 35 به همینطور پدر آسمانی من نیز با شما عمل خواهد نمود، اگر هر یکی از شما خطاهای برادر خود را از دل نبخشد.