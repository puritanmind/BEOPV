\c 15
\p
\v 1 آنگاه کاتبان و فریسیان اورشلیم نزد عیسی آمده، گفتند،
\v 2 چگونه است که شاگردان تو سنّت مشایخ را تجاوز می‌نمایند، زیرا هرگاه نان می‌خورند دست خود را نمی‌شویند؟
\v 3 او در جواب ایشان گفت، شما نیز به سنّت خویش، از حکم خدا چرا تجاوز می‌کنید؟
\v 4 زیرا خدا حکم داده است که مادر و پدر خود را حرمت دار و هرکه پدر یا مادر را دشنام دهد باید هلاک گردد.
\v 5 امّا شما می‌گویید، هر که پدر یا مادر خود را گوید آنچه از من به تو نفع رسد هدیه‌ای است،
\v 6 و پدر یا مادر خود را بعد از آن احترام نمی‌نماید. پس به سنّت خود، حکم خدا را باطل نموده‌اید.
\v 7 ای ریاکاران، اِشَعْیا دربارهٔ شما نیکو نبوّت نموده است که گفت،
\v 8 این قوم به دهان خود به من نزدیکی می‌جویند و به لبهای خویش مرا تمجید می‌نمایند، امّا دلشان از من دور است.
\v 9 پس مرا بیهوده عبادت می‌کنند زیرا که احکام مردم را بمنزله فرایض تعلیم می‌دهند.
\v 10 و آن جماعت را خوانده، بدیشان گفت، گوش داده، بفهمید؛
\v 11 نه آنچه به دهان فرو می‌رود انسان را نجس می‌سازد بلکه آنچه از دهان بیرون می‌آید انسان را نجس می‌گرداند .
\v 12 آنگاه شاگردان وی آمده، گفتند، آیا می‌دانی که فریسیان چون این سخن را شنیدند، ناراحت شدند؟
\v 13 او در جواب گفت، هر نهالی که پدر آسمانی من نکاشته باشد، ریشه‌کن شود.
\v 14 ایشان را واگذارید، کوران راهنمایان کورانند و هرگاه کور، کور را راهنما شود، هر دو در چاه افتند.
\v 15 پِطرُس در جواب او گفت، این مثل را برای ما شرح فرما.
\v 16 عیسی گفت، آیا شما نیز هنوز بی‌ادراک هستید؟
\v 17 یا هنوز نیافته‌اید که آنچه از دهان فرو می‌رود، داخل شکم می‌گردد و در مبرز افکنده می‌شود؟
\v 18 امّا آنچه از دهان برآید، از دل صادر می‌گردد و این چیزها است که انسان را آلوده می‌سازد،
\v 19 زیرا که از دل برمی‌آید، افکار پلید و قتلها و زناها و فسقها و دزدیها و شهادات دروغ و کفرها.
\v 20 اینها است که انسان را آلوده می‌سازد، امّا خوردن به دستهای ناشسته، انسان را آلوده نمی‌گرداند.
\v 21 پس عیسی از آنجا بیرون شده، به دیار صُور و صیدون رفت.
\v 22 ناگاه زنی کنعانی از آن حدود بیرون آمده، فریادکنان به وی گفت، خداوندا، پسر داوود، بر من رحم کن زیرا دختر من سخت دیوزده شده است.
\v 23 امّا هیچ جوابش نداد تا شاگردان او پیش آمده، خواهش نمودند که او را مرخّص فرما، زیرا در پی ما فریاد می‌کند.
\v 24 او در جواب گفت، فرستاده نشده‌ام مگر بجهت گوسفندان گم شده خاندان اسرائیل.
\v 25 پس آن زن آمده، او را پرستش کرده، گفت، خداوندا مرا یاری کن.
\v 26 در جواب گفت که نان فرزندان را گرفتن و نزد سگان انداختن جایز نیست.
\v 27 عرض کرد، بلی خداوندا، زیرا سگان نیز از پاره‌های افتادهٔ سفرهٔ صاحبانشان می‌خورند.
\v 28 آنگاه عیسی در جواب او گفت، ای زن! ایمان تو عظیم است! تو را برحسب خواهش تو بشود. که در همان ساعت، دخترش شفا یافت.
\v 29 عیسی از آنجا حرکت کرده، به کناره دریای جلیل آمد و بر فراز کوه برآمده، آنجا بنشست.
\v 30 و گروهی بسیار، لنگان و کوران و گنگان و معیوبان و جمعی از دیگران را با خود برداشته، نزد او آمدند و ایشان را بر پاهای عیسی افکندند و ایشان را شفا داد،
\v 31 چنان که آن جماعت، چون گنگان را گویا و معیوبان را تندرست و لنگان را خرامان و کوران را بینا دیدند، متعجّب شده، خدای اسرائیل را تمجید کردند.
\v 32 عیسی شاگردان خود را پیش طلبیده، گفت، دل من بر این جماعت می‌سوزد زیرا اکنون سه روز است که با من می‌باشند و هیچ چیز برای خوردن ندارند و نمی‌خواهم ایشان را گرسنه برگردانم مبادا در راه ضعف کنند.
\v 33 شاگردانش به او گفتند، از کجا در بیابان ما را آنقدر نان باشد که چنین انبوهی را سیر کند؟
\v 34 عیسی ایشان را گفت، چند نان دارید؟ گفتند، هفت نان و چندی ماهیان کوچک.
\v 35 پس مردم را فرمود تا بر زمین بنشینند.
\v 36 و آن هفت نان و ماهیان را گرفته، شکر نمود و پاره کرده، به شاگردان خود داد و شاگردان به آن جماعت.
\v 37 و همه خورده، سیر شدند و از خرده‌های باقی‌مانده هفت زنبیل پر برداشتند.
\v 38 و خورندگان، غیر از زنان و اطفال چهار هزار مرد بودند.
\v 39 پس آن گروه را رخصت داد و به کشتی سوار شده، به ناحیهٔ مَجْدَل آمد.