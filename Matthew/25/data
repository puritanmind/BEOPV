\c 25
\p
\v 1 در آن زمان ملکوت آسمان مثل ده باکره خواهد بود که مشعلهای خود را برداشته، به استقبال داماد بیرون رفتند.
\v 2 و از ایشان پنج دانا و پنج نادان بودند.
\v 3 امّا نادانان مشعلهای خود را برداشته، هیچ روغن با خود نبردند.
\v 4 امّا دانایان، روغن در ظروف خود با مشعلهای خویش برداشتند.
\v 5 و چون آمدن داماد بطول انجامید، همه خواب‌آلود شده و بخواب رفتند.
\v 6 و در نصف شب صدایی بلند شد که، اینک داماد می‌آید. به استقبال وی بشتابید
\v 7 پس تمامی آن باکره‌ها برخاسته، مشعلهای خود را آراسته نمودند.
\v 8 و نادانان، دانایان را گفتند، از روغن خود به ما دهید زیرا مشعلهای ما خاموش می‌شود.
\v 9 امّا دانایان در جواب گفتند، نمی‌شود، مبادا ما و شما را کفاف ندهد. بلکه نزد فروشندگان رفته، برای خود بخرید.
\v 10 و در حینی که ایشان بجهت خرید می‌رفتند، داماد برسید و آنانی که حاضر بودند، با وی به عروسی داخل شده، در بسته گردید.
\v 11 بعد از آن، باکره‌های دیگر نیز آمده، گفتند، خداوندا، خداوندا، بر روی ما باز کن.
\v 12 او در جواب گفت، هرآینه به شما می‌گویم شما را نمی‌شناسم.
\v 13 پس بیدار باشید زیرا که از آن روز و از آن ساعتی که در آن پسرِ انسان می‌آید نمی‌دانید.
\v 14 زیرا چنانکه مردی عازم سفر شده، غلامان خود را طلبید و اموال خود را بدیشان سپرد،
\v 15 یکی را پنج قنطار و دیگری را دو و سومی را یک داد؛ هر یک را به‌حسب قابلیتش. و بی‌درنگ عازم سفر شد
\v 16 پس آنکه پنج قنطار یافته بود، رفته و با آنها تجارت نموده، پنج قنطار دیگر سود کرد.
\v 17 و همچنین صاحب دو قنطار نیز دو قنطار دیگر سود گرفت.
\v 18 امّا آنکه یک قنطار گرفته بود، رفته زمین را کند و نقد ارباب خود را پنهان نمود.
\v 19 و بعد از مدّت مدیدی، ارباب آن غلامان آمده، از ایشان حساب خواست.
\v 20 پس آنکه پنج قنطار یافته بود، پیش آمده، پنج قنطار دیگر آورده، گفت، ارباب، پنج قنطار به من سپردی، اینک پنج قنطار دیگر سود کردم.
\v 21 ارباب او به وی گفت، آفرین ای غلامِ نیک و امین! بر چیزهای اندک امین بودی، تو را بر چیزهای بسیار خواهم گماشت. به شادی ارباب خود داخل شو!
\v 22 و صاحب دو قنطار نیز آمده، گفت، ای ارباب، دو قنطار تسلیم من نمودی، اینک دو قنطار دیگر سود یافته‌ام.
\v 23 اربابش به وی گفت، آفرین ای غلام نیک و امین! بر چیزهای کم امین بودی، تو را بر چیزهای بسیار می‌گمارم. در خوشی ارباب خود داخل شو!
\v 24 پس آنکه یک قنطار گرفته بود، پیش آمده، گفت، ای ارباب چون تو را می‌شناختم که مرد درشت خویی می‌باشی، از جایی که نکاشته‌ای می‌دروی و از جایی که نپاشیده‌ای جمع می‌کنی،
\v 25 پس ترسان شده، رفتم و قنطار تو را زیر زمین پنهان کردم. اینک مال تو موجود است.
\v 26 اربابش در جواب وی گفت، ای غلامِ شریرِ بیکاره! می‌دانستی که از جایی که نکاشته‌ام می‌دروم و از مکانی که نپاشیده‌ام، جمع می‌کنم.
\v 27 از همین جهت تو می‌بایستی نقد مرا به صرّافان بدهی تا وقتی که بیایم مال خود را با سود بیابم.
\v 28 بنابراین آن قنطار را از او گرفته، به صاحب ده قنطار بدهید.
\v 29 زیرا به هر که دارد داده شود و افزونی یابد و از آنکه ندارد آنچه دارد نیز گرفته شود.
\v 30 و آن غلام بی‌نفع را در تاریکی بیرونی اندازید، جایی که گریه و بر هم فشردن دندان خواهد بود.
\v 31 امّا چون پسر انسان در جلال خود با همهٔ فرشتگان مقدّس خویش آید، آنگاه بر کرسی جلال خود خواهد نشست،
\v 32 و همهٔ امّت‌ها در حضور او جمع شوند و آنها را از همدیگر جدا می‌کند، همانطور که شبان میشها را از بزها جدا می‌کند.
\v 33 و میشها را بر دست راست و بزها را بر چپ خود قرار دهد.
\v 34 آنگاه پادشاه به افراد طرف راست گوید، بیایید ای برکت یافتگان از پدر من و ملکوتی را که از ابتدای عالم برای شما آماده شده است، به میراث گیرید.
\v 35 زیرا چون گرسنه بودم، مرا طعام دادید؛ تشنه بودم، سیرآبم نمودید؛ غریب بودم، مرا جا دادید؛
\v 36 عریان بودم، مرا پوشانیدید؛ مریض بودم، ملاقاتم کردید؛ در زندان بودم، به نزد من آمدید.
\v 37 آنگاه پارسایان به پاسخ گویند، ای خداوند، کی گرسنه‌ات دیدیم تا طعامت دهیم، یا تشنه‌ات یافتیم تا سیرآبت نماییم،
\v 38 یا کی تو را غریب یافتیم تا تو را جا دهیم یا عریان تا بپوشانیم،
\v 39 و کی تو را مریض یا در زندان یافتیم و به دیدارت آمدیم؟
\v 40 پادشاه در جواب ایشان گوید، هرآینه به شما می‌گویم، آنچه به یکی از این برادران کوچکترین من کردید، به من کرده‌اید.
\v 41 پس افراد طرف چپ را گوید، ای ملعونان، از من دور شوید، در آتش جاودانی که برای ابلیس و فرشتگان او آماده شده است.
\v 42 زیرا گرسنه بودم، مرا خوراک ندادید؛ تشنه بودم، مرا آب ندادید؛
\v 43 غریب بودم، مرا جا ندادید؛ عریان بودم، مرا نپوشانیدید؛ مریض و در زندان بودم، دیدارم نیامدید.
\v 44 پس ایشان نیز به او پاسخ گویند، ای خداوند، کی تو را گرسنه یا تشنه یا غریب یا برهنه یا مریض یا در زندان دیده، خدمتت نکردیم؟
\v 45 آنگاه در جواب ایشان گوید، هرآینه به شما می‌گویم، آنچه به یکی از این کوچکان نکردید، به من نکرده‌اید.
\v 46 و ایشان در عذاب جاودانی خواهند رفت، امّا پارسایان در حیات جاودانی.