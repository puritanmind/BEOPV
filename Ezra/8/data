\c 8
\p
\v 1 و اینانند رؤسای آبای ایشان و این است نسب‌نامه آنانی که در سلطنت اَرتَحشَستا پادشاه، با من از بابل برآمدند،
\v 2 از بنی‌فینحاس، جرشوم و از بنی‌ایتامار، دانیال و از بنی‌داوود، حطوش.
\v 3 و از بنی‌شکنیا از بنی‌فروش، زکریّا و با او صد و پنجاه نفر از ذکوران به نسب‌نامه شمرده شدند.
\v 4 از بنی‌فحت، موآب الیهو عینای پسر زرحیا و با او دویست نفر از ذکور.
\v 5 از بنی‌شکنیا، پسر یحزیئیل و با او سیصد نفر از ذکور.
\v 6 از بنی‌عادین، عابد پسر یوناتان و با او پنجاه نفر از ذکور.
\v 7 از بنی‌عیلام، اِشَعْیا پسر عتلیا و با او هفتاد نفر از ذکور.
\v 8 از بنی‌شفطیا، زبدیا پسر میکائیل و با او هشتاد نفر از ذکور.
\v 9 از بنی‌یوآب، عوبدیا پسر یحئیل و با او دویست و هجده نفر از ذکور.
\v 10 و از بنی‌شلومیت پسر یوسفیا و با او صد وشصت نفر از ذکور.
\v 11 و از بنی‌بابای، زکریّا پسر بابای و با اوبیست و هشت نفر از ذکور.
\v 12 و از بنی‌عزجد، یوحانان پسر هقّاطان و با او صد و ده نفر از ذکور.
\v 13 و مؤخّران از بنی‌ادونیقام بودند و این است نامهای ایشان، الیفلط ویعیئیل و شمعیا و با ایشان شصت نفر از ذکور.
\v 14 و از بنی‌بغوای، عوتای و زبّود و با ایشان هفتاد نفر از ذکور.
\v 15 پس ایشان را نزد نهری که به اَهوا می‌رود جمع کردم و در آنجا سه روز اردو زدیم. و چون قوم و کاهنان را بازدید کردم، از بنی‌لاوی کسی را در آنجا نیافتم.
\v 16 پس نزد الیعزر و اریئیل و شمعیا و الناتان و یاریب و الناتان و ناتان و زکریّا و مشلاّم که رؤسا بودند و نزد یویاریب و الناتان که علما بودند، فرستادم.
\v 17 و پیغامی برای عِدّوی رئیس، در مکان کاسِفیا به دست ایشان فرستادم و سخنانی که باید به عدّو و برادرانش نتینیم که در مکان کاسقیا بودند بگویند، به ایشان بیان کردم تا خادمان به جهت خانه خدای ما نزد ما بیاورند.
\v 18 و از دست نیکوی خدای ما که با ما می‌بود، شخصی دانشمند از پسران مَحلی پسر لاوی پسر اسرائیل برای ما آوردند، یعنی شَرَبْیا را با پسران و برادرانش که هجده نفر بودند.
\v 19 و حشبیا را نیز و با او از بنی‌مراری اِشَعْیا را. و برادران او و پسران ایشان را که بیست نفر بودند.
\v 20 و از نتینیم که داوود و سروران، ایشان را برای خدمت لاویان تعیین نموده بودند. از نتینیم دویست و بیست نفر که همهٔ به نام ثبت شده بودند.
\v 21 پس من در آنجا نزد نهر اهوا به روزه داشتن اعلان نمودم تا خویشتن را در حضور خدای خود متواضع نموده، راهی راست برای خود و عیال خویش و همه اموال خود از او بطلبیم.
\v 22 زیرا خجالت‌داشتم که سپاهیان و سواران از پادشاه بخواهیم تا ما را از دشمنان در راه اعانت کنند، چونکه به پادشاه عرض کرده، گفته بودیم که دست خدای ما بر هر که او را می‌طلبد، به نیکویی می‌باشد، امّا قدرت و غضب او به ضدّ آنانی که او را ترک می‌کنند.
\v 23 پس روزه گرفته، خدای خود را برای این طلب نمودیم و ما را مستجاب فرمود.
\v 24 و دوازده نفر از رؤسای کهنان، یعنی شَرَبیا و حَشَبیا و ده نفر از برادران ایشان را با ایشان جدا کردم.
\v 25 و نقره و طلا و ظروف هدیه خدای ما را که پادشاه و مشیران و سرورانش و تمامی اسرائیلیانی که حضور داشتند داده بودند، به ایشان وزن نمودم.
\v 26 پس ششصد و پنجاه وزنه نقره و صد وزنه ظروف نقره و صد وزنه طلا به دست ایشان وزن نمودم.
\v 27 و بیست طاس طلا هزار درهم و دو ظرف برنج صیقلی خالص که مثل طلا گرانبها بود.
\v 28 و به ایشان گفتم، شما برای خداوند مقدّس می‌باشید و ظروف نیز مقدّس است و نقره و طلا به جهت یهوه خدای پدران شما هدیه تبرّعی است.
\v 29 پس بیدار باشید و اینها را حفظ نمایید تا به حضور رؤسای کاهنان و لاویان و سروران آبای اسرائیل در اورشلیم، به اتاق‌های خانه خداوند به وزن بسپارید.
\v 30 آنگاه کاهنان و لاویان وزن طلا و نقره و ظروف را گرفتند تا آنها را به خانه خدای ما به اورشلیم برسانند.
\v 31 پس در روز دوازدهم ماه اوّل از نهر اهوا کوچ کرده، متوجّه اورشلیم شدیم. و دست خدای ما با ما بود و ما را از دست دشمنان و کمین‌نشینندگان سر راه خلاصی داد.
\v 32 و چون به اورشلیم رسیدیم سه روز درآنجا توقّف نمودیم.
\v 33 و در روز چهارم، نقره و طلا وظروف را در خانه خدای ما به دست مریموت پسر اوریای کاهن وزن کردند؛ و العازار پسر فینحاس با او بود؛ و یوزاباد پسر یشوع و نوعدیا پسر بنّوی لاویان با ایشان بودند.
\v 34 همه را به شماره و به وزن (حساب کردند) و وزن همه در آن وقت نوشته شد.
\v 35 و اسیرانی که از اسیری برگشته بودند، قربانی‌های سوختنی برای خدای اسرائیل گذرانیدند، یعنی دوازده گاو و نود و شش قوچ و هفتاد و هفت برّه و دوازده بز نر، به جهت قربانی گناه، برای تمامی اسرائیل که همه اینها قربانی سوختنی برای خداوند بود.
\v 36 و چون فرمانهای پادشاه را به اُمرای پادشاه و والیان ماورای نهر دادند، ایشان قوم و خانه خدا را اعانت نمودند.