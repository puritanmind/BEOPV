\c 10
\p
\v 1 پس چون عَزْرا دعا و اعتراف می‌نمود و گریه‌کنان پیش خانه خدا رو به زمین نهاده بود، گروه بسیار عظیمی از مردان و زنان و اطفال اسرائیل نزد وی جمع شدند، زیرا قوم زارزار می‌گریستند.
\v 2 و شَکَنْیا پسر یحئیل که از بنی‌عیلام بود جواب داد و به عَزْرا گفت: ما به خدای خویش خیانت ورزیده، زنان غریب از قومهای زمین گرفته‌ایم؛ امّا الآن امیدی برای اسرائیل در این باب باقی است.
\v 3 پس حال با خدای خویش عهد ببندیم که آن زنان و اولاد ایشان را برحسب مشورت آقایم و آنانی که از امر خدای ما می‌ترسند دور کنیم و موافق شریعت‌عمل نماییم.
\v 4 برخیز زیرا که این کار تو است و ما با تو می‌باشیم. پس قویدل باش و به کار بپرداز.
\v 5 آنگاه عَزْرا برخاسته، رؤسای کَهَنَه و لاویان و تمامی اسرائیل را قَسَم داد که برحسب این سخن عمل نمایند، پس قسم خوردند.
\v 6 و عَزْرا از پیش روی خانه خدا برخاسته، به حُجْره یهُوحانان پسر الیاشیب رفت و نان نخورده و آب ننوشیده، به آنجا رفت، زیرا که به سبب تقصیر اسیران ماتم گرفته بود.
\v 7 و به همه اسیرانْ در یهودا و اورشلیم ندا دردادند که به اورشلیم جمع شوند.
\v 8 و هر کسی که تا روز سوّم، برحسب مشورت سروران و مشایخ حاضر نشود، اموال او ضبط گردد و خودش از جماعت اسیران جدا شود.
\v 9 پس در روز سوّم که روز بیستم ماه نهم بود، همه مردان یهودا و بنیامین در اورشلیم جمع شدند و تمامی قوم در سِعَه خانه خدا نشستند. و به سبب این امر و به سبب باران، سخت می‌لرزیدند.
\v 10 آنگاه عَزْرای کاهن برخاسته، به ایشان گفت: شما خیانت ورزیده و زنان غریب گرفته، جرم اسرائیل را افزوده‌اید.
\v 11 پس الآن یهُوه خدای پدران خود را تمجید نمایید و به ارادهٔ او عمل کنید و خویشتن را از قومهای زمین و از زنان غریب جدا سازید.
\v 12 تمامی جماعت به صدای بلند جواب دادند و گفتند: چنانکه به ما گفته‌ای همچنان عمل خواهیم نمود.
\v 13 امّا مردم بسیارند و وقت باران است و طاقت نداریم که بیرون بایستیم و این امر کار یک یا دو روز نیست، زیرا که در این باب گناه عظیمی کرده‌ایم.
\v 14 پس سروران ما برای تمامی جماعت تعیین بشوند و همهٔ کسانی که در شهرهای ما زنان غریب گرفته‌اند، در وقت‌های معیّن بیایند و مشایخ و داوران هر شهر همراه‌ایشان بیایند، تا حدّت خشم خدای ما دربارهٔ این امر از ما رفع گردد.
\v 15 پس یوناتان پسر عَسائیل و یحْزِیا پسر تِقْوَه بر این امر معیّن شدند و مَشُلاّم و شَبْتائی لاوی، ایشان را اعانت نمودند.
\v 16 و اسیران چنین کردند و عَزْرای کاهن و بعضی از رؤسای آبا، برحسب خاندانهای آبای خود منتخب شدند و نامهای همهٔ ایشان ثبت گردید. پس در روز اوّل ماه دهم، برای تفتیش این امر نشستند.
\v 17 و تا روز اوّل ماه اول، کار همه مردانی را که زنان غریب گرفته بودند، به اتمام رسانیدند.
\v 18 و بعضی از پسران کاهنان پیدا شدند که زنان غریب گرفته بودند. از بنی‌یشُوع پسر یوصاداق و برادرانش مَعَسْیا و اَلِیعَزْر و یاریب و جَدَلْیا.
\v 19 و ایشان دست دادند که زنان خود را بیرون نمایند و قوچی به جهت قربانی جرم خود گذرانیدند.
\v 20 و از بنی‌اِمّیر، حَنانی و زَبَدْیا.
\v 21 و از بنی‌حاریم، مَعَسْیا و ایلیا و شَمَعْیا و یحیئیل و عُزّیا.
\v 22 و از بنی‌فَشْحُور، اَلْیوعینای و مَعَسْیا و اسمعیل و نَتَنْئیل و یوزاباد و اَلْعاسَه.
\v 23 و از لاویان، یوزاباد و شِمْعی و قَلایا که قَلیطا باشد. و فَتَحْیا و یهودا و اَلِیعَزْر.
\v 24 و از مغنّیان، اَلْیاشیب و از دربانان، شَلُّوم و طالَم و اُوری.
\v 25 و امّا از اسرائیلیان، از بنی‌فَرْعُوش، رَمْیا و یزِّیا و مَلْکِیا و مِیامین و اَلِعازار و مَلْکِیا و بَنایا.
\v 26 و از بنی‌عیلام، مَتَّنْیا و زَکَریا و یحیئیل و عَبْدی و یریموت و ایلّیا.
\v 27 و از بنی‌زَتُّو، اَلْیوعینای و اَلْیاشیب و مَتَّنْیا و یریمُوت و زاباد و عَزیزا.
\v 28 و از بنی‌بابای، یهُوحانان و حَنَنْیا و زَبّای و عَتْلای.
\v 29 و از بنی‌بانی، مَشُلاّم و مَلُّوک و عَدایا و یاشوب و شَآل و راموت.
\v 30 و از بنی‌فَحَتْ، موآب عَدْنا و کَلال و بَنایا و مَعَسِیا و متَّنْیا و بَصَلْئیل و بِنُّوی و مَنَسّی.
\v 31 و از بنی‌حاریم، اَلِیعَزْر و اِشِّیا و مَلْکیا و شَمَعْیا و شِمْعُون.
\v 32 و بنیامین و مَلُّوک و شَمَرْیا.
\v 33 از بنی‌حاشوم، متّنای و متّاته و زاباد و اَلیفَلَط و یریمای و مَنَسّی و شِمْعی.
\v 34 از بنی‌بانی، مَعَدای و عَمْرام و اوئیل.
\v 35 و بَنایا و بِیدِیا و کَلُوهی.
\v 36 و وَنْیا و مَریموت و اَلْیاشیب.
\v 37 و مَتَّنْیا و مَتَّنای و یعْسوُ.
\v 38 و بانی و بِنُّوی وشِمْعی.
\v 39 و شَلَمْیا و ناتان و عَدایا.
\v 40 و مَکْنَدْبای و شاشای و شارای.
\v 41 و عَزْرئیل و شَلَمْیا و شَمَرْیا.
\v 42 و شلُّوم و اَمَرْیا و یوسف.
\v 43 از بنی‌نَبُو، یعیئیل و مَتَّتْیا و زاباد و زَبینا و یدُّو و یوئیل و بَنایا.
\v 44 همهٔ اینها زنان غریب گرفته بودند و بعضی از ایشان زنانی داشتند که از آنها پسران تولید نموده بودند.