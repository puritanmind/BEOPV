\c 1
\p
\v 1 در روز اوّل ماه ششم از سال دوّمِ داریوش پادشاه، کلام خداوند به واسطهٔ حَجَّی‌نبی و به زَرُبّابِل پسر شألْتِیئِیل والی یهودا و به یهُوْشَع پسر یهُوصادق کاهن اعظم رسیده، گفت:
\v 2 یهوه صبایوت تکلّم نموده، چنین می‌فرماید، این قوم می‌گویند وقتِ آمدن ما یعنی وقت بنا نمودن خانه خداوند نرسیده است.
\v 3 پس کلام خداوند به واسطهٔ حَجَّی نبی نازل شده، گفت:
\v 4 آیا وقت شماست که شما در خانه‌های مُسَقَّف خود ساکن شوید و این خانه خراب بماند؟
\v 5 پس حال یهوه صبایوت چنین می‌گوید دل خود را به راه‌های خویش مشغول سازید.
\v 6 بسیار کاشته‌اید و اندک حاصل می‌کنید. می‌خورید امّا سیر نمی‌شوید و می‌نوشید امّا سیراب نمی‌گردید. (رخت) می‌پوشید امّا گرم نمی‌شوید و آنکه مُزد می‌گیرد، مزد خویش را در کیسه سوراخ‌دار می‌گذارد.
\v 7 پس یهوه صبایوت چنین می‌گوید، دل خود را به راه‌های خود مشغول سازید.
\v 8 به کوه برآمده وچوب آورده، خانه را بنا نمایید و خداوند می‌گوید، از آن راضی شده، جلال خواهم یافت.
\v 9 منتظر بسیار بودید و اینک کم شد و چون آن را به خانه آوردید من بر آن دمیدم. یهوه صبایوت می‌پرسد که سبب این چیست؟ سبب این است که خانه من خراب می‌ماند و هرکدام از شما به خانه خویش می‌شتابید.
\v 10 از این سبب، آسمانهابخاطر شما از شبنم باز داشته می‌شود و زمین از محصولش بازداشته می‌گردد.
\v 11 و من بر زمین و بر کوه‌ها و بر غلّه و عصیر انگور و روغن زیتون و بر هر آنچه زمین می‌رویاند و بر انسان و بهایم و تمامی مشقّت‌های دستها خشکسالی را خواندم.
\v 12 آنگاه زَرُبابِل پسر شَأَلْتَیئیل و یهوشَع پسر یهُو صادق کاهن اعظم و تمامی بقیه قوم به قول یهوه خدای خود و به کلام حَجَّی نبی چنانکه یهوه خدای ایشان او را فرستاده بود گوش دادند، و قوم از خداوند ترسیدند.
\v 13 و حَجَّی، رسولِ خداوند، پیغام خداوند را برای قوم بیان کرده، گفت: خداوند می‌گوید که من با شما هستم.
\v 14 و خداوند روح زَرُبابِل پسر شَأَلْتَیئیل والی یهودا و روح یهوشَع پسر یهُوصادق، کاهن اعظم، و روح تمامی بقیه قوم را برانگیزانید تا بروند و در خانه یهوه صبایوت خدای خود به کار پردازند.
\v 15 در روز بیست و چهارم ماه ششم از سال دوّمِ داریوش پادشاه، این واقع شد.