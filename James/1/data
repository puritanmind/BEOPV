\c 1
\p
\v 1 یعقوب، که غلام خدا و خداوندْ عیسی مسیح است، به دوازده قبیله که پراکنده هستند؛ خوش باشید.
\v 2 ای برادران من، وقتی که در آزمایشهای گوناگون مبتلا شوید، کمال خوشی دانید؛
\v 3 چونکه می‌دانید که امتحان ایمان شما صبر را پیدا می‌کند.
\v 4 امّا صبر را عمل تاّم خود باشد، تا کامل و تمام شوید و محتاج هیچ چیز نباشید.
\v 5 و اگر از شما کسی محتاج به حکمت باشد، سؤال بکند از خدایی که هر کس را به سخاوت عطا می‌کند و ملامت نمی‌نماید، و به او داده خواهد شد.
\v 6 امّا به ایمان سؤال بکند، و هرگز شک نکند. زیرا هرکه شک کند، مانند موج دریاست که از باد رانده و متلاطم می‌شود.
\v 7 زیرا چنین شخص گمان نبرد که از خداوند چیزی خواهد یافت.
\v 8 مرد دودل در تمام رفتار خود ناپایدار است.
\v 9 امّا برادرِ حقیر به سرافرازی خود فخر بنماید،
\v 10 و دولتمند از مسکنت خود، زیرا مثل گُلِ علف در گذر است.
\v 11 از آنرو که آفتاب با گرمی طلوع کرده، علف را خشکانید و گُلَشْ به زیر افتاده، حُسن صورتش زایل شد، به همینطور شخص دولتمند نیز در راه‌های خود، پژمرده خواهد گردید.
\v 12 خوشابه‌حال کسی که متحمّل آزمایش شود، زیرا که چون آزموده شد، آن تاج حیاتی را که خداوند به محبّان خود وعده فرموده است خواهد یافت.
\v 13 هیچ‌کس چون در وسوسه افتد، نگوید، خدا مرا وسوسه می‌کند، زیرا خدا هرگز از بدیها وسوسه نمی‌شود و او هیچ‌کس را وسوسه نمی‌کند.
\v 14 امّا هرکس در وسوسه می‌افتد، وقتی که شهوت وی او را می‌کَشَد، و فریفته می‌سازد.
\v 15 پس شهوت آبستن شده، گناه را می‌زاید و گناه به انجام رسیده، مرگ را تولید می‌کند.
\v 16 ای برادرانِ عزیز من، گمراه مشوید!
\v 17 هر بخشندگیِ نیکو و هر بخششِ کامل از بالا است، و نازل می‌شود از پدر نورها، که نزد او هیچ تبدیل و سایهٔ گَردِش نیست.
\v 18 او محض ارادهٔ خود ما را به‌وسیلهٔ کلمه حقّ تولید نمود، تا ما چون نوبر مخلوقات او باشیم.
\v 19 بنابراین، ای برادرانِ عزیز من، هرکس در شنیدن تند، و در گفتن آهسته، و در خشم سُست باشد،
\v 20 زیرا خشمِ انسان عدالت خدا را به عمل نمی‌آورد.
\v 21 پس هر نجاست و افزونیِ شرّ را دور کنید و با فروتنی، کلامِ کاشته شده را بپذیرید، که قادر است که جانهای شما را نجات بخشد.
\v 22 امّا کنندگانِ کلام باشید نه فقط شنوندگان، که خود را فریب می‌دهند.
\v 23 زیرا اگر کسی کلام را بشنود و عمل نکند، شخصی را ماند که صورت طبیعیِ خود را در آینه می‌نگرد،
\v 24 زیرا خود را نگریست و رفت و فوراً فراموش کرد که چطور شخصی بود.
\v 25 امّا کسی که بر شریعتِ کاملِ آزادی چشم دوخت، و در آن ثابت ماند، او چون شنوندهٔ فراموشکار نمی‌باشد، بلکه کنندهٔ عمل، پس او در عمل خود مبارک خواهد بود.
\v 26 اگر کسی از شما گمان برد که پرستندهٔ خدا است و عنان زبان خود را نکشد، بلکه دل خود را فریب دهد، پرستش او باطل است.
\v 27 پرستش صاف و بی‌عیب نزد خدا و پدر این است، که یتیمان و بیوه‌زنان را در مصیبت ایشان ملاقات کنند، [و] خود را از آلایش دنیا نگاه دارند.
