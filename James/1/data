\c 1
\p
\v 1 یعقوب، که غلام خدا و خداوندْ عیسی مسیح است، به دوازده قبیله که پراکنده هستند؛ درود!
\v 2 ای برادران من، وقتی که در آزمایشهای گوناگون می‌افتید، [آنرا] کمال خوشی بشمارید؛
\v 3 چونکه می‌دانید که امتحان ایمان شما صبر را تولید می‌کند.
\v 4 امّا بگذارید صبر عمل خود را به کمال رساند، تا کامل و تمام شوید و محتاج هیچ چیز نباشید.
\v 5 و اگر از شما کسی محتاج به حکمت باشد، سؤال بکند از خدایی که هر کس را به سخاوت عطا می‌کند و ملامت نمی‌نماید، و به او داده خواهد شد.
\v 6 امّا به ایمان سؤال بکند، و هرگز شک نکند. زیرا هرکه شک کند، مانند موج دریاست که از باد رانده و متلاطم می‌شود.
\v 7 زیرا چنین شخص گمان نبرد که از خداوند چیزی خواهد یافت.
\v 8 مرد دودل در تمام رفتار خود ناپایدار است.
\v 9 امّا برادرِ حقیر به سرافرازی خود فخر بنماید،
\v 10 و ثروتمند از مسکنت خود، زیرا مثل گُلِ علف در گذر است.
\v 11 از آنرو که آفتاب با گرمی طلوع کرده، علف را خشکانید و گُلَشْ به زیر افتاده، حُسن صورتش زایل شد، به همینطور شخص دولتمند نیز در راه‌های خود، پژمرده خواهد گردید.
\v 12 خوشابه‌حال کسی که آزمایش را تحمل کند، زیرا که چون آزموده شد، آن تاج حیاتی را که خداوند به دوستداران خود وعده فرموده است خواهد یافت.
\v 13 هیچ‌کس چون در وسوسه افتد، نگوید، خدا مرا وسوسه می‌کند، زیرا خدا هرگز از بدیها وسوسه نمی‌شود و او هیچ‌کس را وسوسه نمی‌کند.
\v 14 امّا هرکس در وسوسه می‌افتد، وقتی که شهوت وی او را می‌کَشَد، و فریفته می‌سازد.
\v 15 پس شهوت آبستن شده، گناه را می‌زاید و گناه به پایان رسیده، مرگ به‌بار می‌آورد.
\v 16 ای برادرانِ عزیز من، گمراه مشوید!
\v 17 هر بخشندگیِ نیکو و هر بخششِ کامل از بالا است، و نازل می‌شود از پدر نورها، که نزد او هیچ تبدیل و سایهٔ گَردِش نیست.
\v 18 او برحسب ارادهٔ خود ما را به‌وسیلهٔ کلمه حقّ تولید نمود، تا ما چون نوبر مخلوقات او باشیم.
\v 19 بنابراین، ای برادرانِ عزیز من، هرکس در شنیدنْ تند، و در گفتن کُند، و در خشم آهسته باشد،
\v 20 زیرا خشمِ انسان عدالت خدا را به عمل نمی‌آورد.
\v 21 پس هر ناپاکی و فزونی شرارت را دور کنید و با فروتنی، کلامِ کاشته شده را بپذیرید، که قادر است که جانهای شما را نجات بخشد.
\v 22 امّا عمل کنندگانِ کلام باشید نه فقط شنوندگان، که خود را فریب می‌دهند.
\v 23 زیرا اگر کسی کلام را بشنود و عمل نکند، شبیه به شخصی است که صورت طبیعیِ خود را در آینه می‌نگرد،
\v 24 زیرا خود را نگریست و رفت و فوراً فراموش کرد که چطور شخصی بود.
\v 25 امّا کسی که بر شریعتِ کاملِ آزادی چشم دوخت، و در آن ثابت ماند، او چون شنوندهٔ فراموشکار نمی‌باشد، بلکه کنندهٔ کار، پس او در عمل خود خجسته خواهد بود.
\v 26 اگر کسی از شما گمان برد که پرستندهٔ خدا است و عنان زبان خود را نکشد، بلکه دل خود را فریب دهد، پرستش او باطل است.
\v 27 پرستش صاف و بی‌عیب نزد خدا و پدر این است، که یتیمان و بیوه‌زنان را در مصیبت ایشان ملاقات کنند، [و] خود را از آلایش دنیا نگاه دارند.