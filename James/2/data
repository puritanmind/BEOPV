\c 2
\p
\v 1 ای برادرانِ من، ایمانِ خداوند ما عیسی مسیح، [خداوند] جلال را، با ظاهربینی نداشته باشید.
\v 2 زیرا اگر به مجلس\f + مجلس یا کنیسه\f* شما شخصی با انگشتری زریّن و لباس نفیس داخل شود و فقیری نیز با لباس ژنده درآید؛
\v 3 و به صاحب لباس فاخر توجّه کرده، گویید، اینجا نیکو بنشین، و به فقیر گویید، تو در آنجا بایست، یا زیر پای‌انداز من بنشین،
\v 4 آیا در میان خود تبعیض قائل نشده‌اید، و داورانِ خیالات فاسد نشده‌اید؟
\v 5 ای برادران عزیز، گوش دهید، آیا خدا فقیران این جهان را برنگزیده است تا ثروتمند در ایمان و وارث آن ملکوتی که به دوستدارانِ خود وعده فرموده است بشوند؟
\v 6 امّا شما فقیر را حقیر شمرده‌اید. آیا ثروتمندان بر شما ستم نمی‌کنند و شما را در محکمه‌ها نمی‌کشند؟
\v 7 آیا ایشان به آن نام نیکو که بر شما نهاده شده است کفر نمی‌گویند؟
\v 8 امّا اگر آن شریعت شاهانه را برحسب کتاب بجا آورید، [یعنی]، همسایهٔ خود را مثل خود محبّت نما، نیکو می‌کنید.
\v 9 امّا اگر ظاهربینی کنید، گناه می‌کنید و شریعتْ شما را به خطاکاری محکوم می‌سازد.
\v 10 زیرا هرکه تمام شریعت را نگاه دارد و در یک [مورد] بلغزد، مجرم به همه می‌باشد.
\v 11 زیرا او که گفت: زنا مکن، نیز گفت: قتل مکن. پس هرچند زنا نکنی، اگر قتل کردی، از شریعت تجاوز نمودی.
\v 12 همچنین سخن گویید و عمل نمایید، مانند کسانی که بر ایشان داوری به شریعت آزادی خواهد شد.
\v 13 زیرا آن داوری بیرحم خواهد بود برکسی که رحم نکرده است و رحم بر داوری برتر می‌شود.
\v 14 ای برادران من، چه سود دارد اگر کسی گوید، ایمان دارم، وقتی که عمل ندارد؟ آیا ایمان می‌تواند او را نجات بخشد؟
\v 15 پس اگر برادری یا خواهری برهنه و محتاج خوراک روزانه باشد،
\v 16 و کسی از شما بدیشان گوید، به سلامتی بروید و گرم و سیر شوید، امّا مایحتاج بدن را بدیشان ندهد، چه فایده دارد؟
\v 17 همچنین ایمان نیز اگر اعمال ندارد، در خود مرده است.
\v 18 بلکه کسی خواهد گفت: تو ایمان داری و من اعمال دارم، ایمان خود را بدون اعمالت به من بنما، و من ایمان خود را از اعمال خود به تو خواهم نمود.
\v 19 تو ایمان داری که خدا یگانه است؟ نیکو می‌کنی! شیاطین نیز ایمان دارند و می‌لرزند!
\v 20 امّا ای مرد باطل، آیا می‌خواهی بدانی که ایمان بدون اعمال، مرده است؟
\v 21 آیا پدر ما ابراهیم به اعمال، عادل شمرده نشد، وقتی‌که پسر خود اسحاق را به قربانگاه تقدیم کرد؟
\v 22 می‌بینی که ایمان با اعمال او عمل کرد و ایمان با اعمال، کامل گردید.
\v 23 و آن نوشته تمام گشت که می‌گوید: ابراهیم به خدا ایمان آورد و برای او به عدالت محسوب گردید، و دوست خدا نامیده شد.
\v 24 پس می‌بینید که انسان با اعمال عادل شمرده می‌شود، نه از ایمان تنها.
\v 25 و همچنین آیا راحاب فاحشه نیز با اعمالْ عادل شمرده نشد، وقتی که قاصدان را پذیرفته، به راهی دیگر روانه نمود؟
\v 26 زیرا چنانکه بدن بدون روح مرده است، همچنین ایمان بدون اعمال نیز مرده است.