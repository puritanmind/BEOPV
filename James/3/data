\c 3
\p
\v 1 ای برادران من، بسیاری [از شما] معلّم نشوید، چونکه می‌دانید که بر ما داوری سخت‌تر خواهد شد.
\v 2 زیرا همگیِ ما در بسیاری چیزها می‌لغزیم. و اگر کسی در سخن گفتن نلغزد، او مرد کامل است و می‌تواند عنان تمام بدن خود را بکِشد.
\v 3 و اینک، لگام را بر دهان اسبان می‌زنیم، تا مطیع ما شوند، و تمام بدن آنها را برمی‌گردانیم.
\v 4 اینک، کشتیها نیز هر چند بسیار بزرگ [هستند] و با بادهای سخت رانده می‌شوند، امّا با سُکّان کوچک به هر طرفی که ارادهٔ ناخدا باشد، برگردانیده می‌شود.
\v 5 همچنان زبان نیز عضوی کوچک است و سخنان کبرآمیز می‌گوید. اینک، آتشی اندک چه جنگل عظیمی را می‌سوزاند.
\v 6 و زبان آتشی است! آن دنیایی از شرارت در میان اعضای ما زبان است که تمام بدن را می‌آلاید و دوران زندگی\f +زندگی، یونانی: طبیعت، وجود، آفرینش\f* را می‌سوزاند و از جهنّم سوخته می‌شود!
\v 7 زیرا که هر نوعی از حیوانات و پرندگان و خزندگان و حیوانات دریایی از انسان رام می‌شود و رام شده است.
\v 8 امّا زبان را هیچ کس نمی‌تواند رام کند؛ شرارتی سرکش و پر از زهر کشنده است!
\v 9 خدا و پدر را به آن متبارک می‌خوانیم، و به همان مردمان را که به صورت خدا آفریده شده‌اند، لعن می‌گوییم.
\v 10 از یک دهان برکت و لعنت بیرون می‌آید! ای برادران، شایسته نیست که چنین شود.
\v 11 آیا چشمه از یک شکاف آب شیرین و شور جاری می‌سازد؟
\v 12 یا می‌شود ای برادرانِ من که درخت انجیر، زیتون یا درخت مو، انجیر بار آورد؟ همچنین هیچ چشمهٔ شور نمی‌تواند آب شور و شیرین را موجود سازد.
\v 13 کیست در میان شما که حکیم و عالم باشد؟ پس اعمال خود را از رفتار نیک به تواضع حکمت نشان دهد.
\v 14 امّا اگر در دل خود حسدِ تلخ و نزاع دارید، فخر مکنید، و به ضدّ حقیقت دروغ مگویید.
\v 15 این حکمت از بالا نازل نمی‌شود، بلکه دنیوی و نفسانی و شیطانی است.
\v 16 زیرا هرجایی که حسد و نزاع است، در آنجا آشوب و هر امر زشت موجود می‌باشد.
\v 17 امّا آن حکمت که از بالا است، اوّل پاک است و بعد صلح‌آمیز و ملایم و نصیحت‌پذیر و پر از رحمت و میوه‌های نیکو و بدون تبعیض و بی‌ریا.
\v 18 و میوهٔ عدالت در صلح\f +یا سلامتی\f* کاشته می‌شود برای آنانی که صلح می‌کنند.