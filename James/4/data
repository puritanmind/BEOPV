\c 4
\p
\v 1 از کجا در میان شما جنگها و از کجا نزاع‌ها پدید می‌آید؟ آیا نه از امیالِ شما که در اعضای شما جنگ می‌کند؟
\v 2 طمع می‌ورزید و ندارید؛ می‌کُشید و حسد می‌نمایید و نمی‌توانید به چنگ آرید؛ و جنگ و جدال می‌کنید و ندارید، از این جهت که درخواست نمی‌کنید؛
\v 3 و درخواست می‌کنید و نمی‌یابید، از اینرو که به نیّت بد درخواست می‌کنید، تا در لذّات خود صرف نمایید.
\v 4 ای زناکاران مرد و زناکاران زن، آیا نمی‌دانید که دوستیِ دنیا، دشمنی خداست؟ پس هرکه می‌خواهد دوست دنیا باشد، دشمن خدا گردد.
\v 5 آیا گمان دارید که کتاب بیهوده می‌گوید، روحی را که او در ما ساکن کرده است، به حدّ حسادت بر ما اشتیاق دارد؟
\v 6 امّا او به فزونی فیض می‌بخشد. بنابراین می‌گوید، خدا متکبّران را مخالفت می‌کند، امّا فروتنان را فیض می‌بخشد.
\v 7 پس خدا را اطاعت نمایید و با ابلیس مقاومت کنید، تا از شما بگریزد.
\v 8 و به خدا نزدیکی جویید و او به شما نزدیک خواهد شد. دستهای خود را پاک سازید، ای گناهکاران و دلهای خود را پاک کنید، ای دودلان.
\v 9 خود را خوار سازید، و ناله و گریه نمایید، و خندهٔ شما به ماتم و خوشی شما به غم مبدّل شود.
\v 10 در حضور خدا فروتنی کنید، تا شما را سرافراز فرماید.
\v 11 ای برادران، یکدیگر را ناسزا مگویید، زیرا هرکه برادر خود را ناسزا گوید و بر او داوری کند، شریعت را ناسزا گفته و بر شریعت داوری می‌کند. امّا اگر بر شریعت حکم کنی، عمل کننده به شریعت نیستی، بلکه داور هستی.
\v 12 صاحب شریعت و داور، یکی است که قادر به رهانیدن و هلاک کردن می‌باشد. پس تو کیستی که بر همسایهٔ خود داوری می‌کنی؟
\v 13 هان، ای کسانی که می‌گویید، امروز و فردا به فلان شهر خواهیم رفت و در آنجا یک سال به‌سر خواهیم برد و تجارت خواهیم کرد و نفع خواهیم بُرد،
\v 14 و حال آنکه نمی‌دانید که فردا چه می‌شود؛ از آنرو که حیات شما چیست؟ همانا بخاری است که اندک زمانی ظاهر می‌شود و بعد ناپدید می‌شود.
\v 15 در عوض آن باید گفت که، اگر خدا بخواهد، زنده می‌مانیم و چنین و چنان می‌کنیم.
\v 16 حال آنکه در تکبّر خود فخر می‌کنید و این چنین فخری بد است.
\v 17 پس هرکه نیکویی کردن بداند و به عمل نیاورد، او را گناه است.