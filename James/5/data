\c 5
\p
\v 1 هان ای ثروتمندان، بجهت مصیبتهایی که بر شما وارد می‌آید، گریه و زاری نمایید.
\v 2 ثروت شما فاسد و جامه‌هایتان بیدخورده می‌شود.
\v 3 طلا و نقره شما را زنگ می‌خورد، و زنگِ آنها بر شما شهادت خواهد داد و مثل آتش، گوشت شما را خواهد خورد. شما در زمان آخر خزانه اندوخته‌اید.
\v 4 اینک، مزد کارگرانی که مزارع شما را درو کرده‌اند، و شما آن را به فریب نگاه داشته‌اید، فریاد برمی‌آورد و ناله‌های دروگران، به گوشهای خداوند صبایوت\f +خداوند صبایوت، نام عبری به معنای خداوند سپاهیان آسمان\f* رسیده است.
\v 5 بر روی زمین به ناز و هوسرانی مشغول بوده، دلهای خود را در روز کُشتار پروار ساخته‌اید.
\v 6 بر مرد عادل حکم دادید و او را به قتل رسانیدید و با شما مقاومت نمی‌کند.
\v 7 پس ای برادران، تا هنگام آمدن خداوند صبر کنید. اینک، دهقان انتظار می‌کشد برای محصول گرانبهای زمین و برایش صبر می‌کند، تا باران اوّلّین و آخرین را بیابد.
\v 8 شما نیز صبر نمایید و دلهای خود را قوّی سازید، زیرا که آمدن خداوند نزدیک است.
\v 9 ای برادران، از یکدیگر شکایت مکنید، مبادا بر شما حکم شود، اینک، داور بر در ایستاده است.
\v 10 ای برادران، نمونهٔ آزار دیدن و صبر را بگیرید از انبیایی که به نام خداوند تکلّم نمودند بگیرید.
\v 11 اینک، آنهایی را که تحمل می‌کنند خجسته می‌گوییم، و صبر ایّوب را شنیده‌اید و انجام کار خداوند را دانسته‌اید، زیرا که خداوند بسیار مهربان و کریم است.
\v 12 امّا مهمتر از همه، ای برادرانِ من، قسم مخورید، نه به آسمان و نه به زمین و نه به هیچ سوگند دیگر، بلکه بلیِ شما بلی باشد و نیِ شما نی، مبادا در محکومیت بیفتید.
\v 13 اگر کسی از شما [از] مصیبتی رنج می‌کشد، دعا بنماید و اگر کسی خوشحال باشد، سرود بخواند.
\v 14 و هرگاه کسی از شما بیمار باشد، مشایخ کلیسا را طلب کند تا برایش دعا نمایند، و او را به نام خداوند به روغن تدهین کنند.
\v 15 و دعای ایمان، مریض را شفا خواهد بخشید و خداوند او را خواهد برخیزانید، و اگر گناه کرده باشد، از او آمرزیده خواهد شد.
\v 16 نزدِ یکدیگر به خطاهای خود اعتراف کنید، و برای یکدیگر دعا کنید تا شفا یابید، زیرا دعای مرد عادل در عمل، بسیار اثربخش است.
\v 17 اِلیاس مردی بود دارای طبیعتی مثل ما، و به تمامیِ دل دعا کرد که باران نبارد، و تا مدّت سه سال و شش ماه نبارید.
\v 18 و باز دعا کرد و آسمان بارید و زمین ثمر خود را رویانید.
\v 19 ای برادرانِ من، اگر کسی از شما از راستی منحرف شود و شخصی او را بازگرداند،
\v 20 بداند هرکه گناهکار را از خطای راه او برگرداند، جانی را از مرگ رهانیده و گناهان بسیار را پوشانیده است.