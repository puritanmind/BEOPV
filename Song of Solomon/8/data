\c 8
\p
\v 1 کاش که مثل برادر من که پستانهای مادر مرا مکید می‌بودی، تا چون تو را بیرون می‌یافتم، تو را می‌بوسیدم و مرا رسوا نمی‌ساختند.
\v 2 تو را رهبری می‌کردم و به خانهٔ مادرم در می‌آوردم تا مرا تعلیم می‌دادی تا شراب ممزوج و عَصیر انار خود را به تو می‌نوشانیدم.
\v 3 دست چپ او زیر سر من می‌بود و دست راستش مرا در آغوش می‌کشید.
\v 4 ای دختران اورشلیم شما را قسم می‌دهم که محبوب مرا تا خودش نخواهد بیدار نکنید و برنینگیزانید.
\v 5 این کیست که بر محبوب خود تکیه کرده، از صحرا برمی‌آید؟ زیر درخت سیب تو را برانگیختم که در آنجا مادرت تو را زایید. در آنجا والده تو را درد زایمان گرفت.
\v 6 مرا مثل خاتم بر دلت و مثل نگین بر بازویت بگذار، زیرا که محبّت مثل مرگ زورآور است و غیرت مثل هاویه ستم‌کیش می‌باشد. شعله‌هایش شعله‌های آتش و لَهیب یهوه است.
\v 7 آبهای بسیار محبّت را خاموش نتواند کرد و سیلها آن را نتواند فرو نشانید. اگر کسی تمامی اموال خانه خویش را برای محبّت بدهد، آن را البتّه خوار خواهند شمرد.
\v 8 ما را خواهری کوچک است که پستان ندارد. به جهت خواهر خود در روزی که او را خواستگاری کنند، چه بکنیم؟
\v 9 اگر دیوارمی‌بود، بر او برج نقره‌ای بنا می‌کردیم؛ و اگر دروازه می‌بود، او را به تخته‌های سرو آزاد می‌پوشانیدیم.
\v 10 من دیوار هستم و پستانهایم مثل برجها است. لهٰذا در نظر او از جمله یابندگان سلامتی شده‌ام.
\v 11 سلیمان تاکستانی در بَعْل هامون داشت و تاکستان را به ناطوران سپرد، که هر کس برای میوه‌اش هزار نقره بدهد.
\v 12 تاکستانم که از آن من است پیش روی من می‌باشد. برای تو ای سلیمان هزار و برای ناطورانِ میوه‌اش، دویست خواهد بود.
\v 13 ای [محبوبه] که در باغات می‌نشینی، رفیقان صدای تو را می‌شنوند، مرا نیز بشنوان.
\v 14 ای محبوب من، فرار کن و مثل غزال یا بچهٔ آهو بر کوه‌های عطرّیات باش.