\c 4
\p
\v 1 اینک تو زیبا هستی ای محبوبهٔ من، اینک تو زیبا هستی و چشمانت از پشت بُرقِع تو مثل چشمان کبوتر است و موهایت مثل گلهٔ بزها است که بر جانب کوه جلعاد خوابیده‌اند.
\v 2 دندانهایت مثل گلهٔ گوسفندان پشم بریده که از شستن برآمده باشند و همگی آنها توأم زاییده و در آنها یکی هم نازا نباشد.
\v 3 لبهایت مثل رشته قرمز و دهانت جمیل است و شقیقه‌هایت در عقب بُرقِع تو مانند پاره انار است.
\v 4 گردنت مثل برج داوود است که به جهت سلاح خانه بنا شده است و در آن هزار سپر یعنی همه سپرهای شجاعان آویزان است.
\v 5 دو پستانت مثل دو بچه توأم آهو می‌باشد که در میان سوسنها می‌چرند،
\v 6 تا نسیم روز بوزد و سایه‌ها بگریزد. به کوه مرّ و به تلّ کندر خواهم رفت.
\v 7 ای محبوبهٔ من، تمامی تو زیبا می‌باشد. در تو عیبی نیست.
\v 8 بیا با من از لبنان ای عروس، با من از لبنان بیا. از قلّه اَمانه از قلّه شَنیر و حَرمون از مَغارَه‌های شیرها و از کوه‌های پلنگها بنگر.
\v 9 ای خواهر و عروس من، دلم را به یکی از چشمانت و به یکی از گردن‌بندهای گردنت ربودی.
\v 10 ای خواهر و عروس من، محبّتهایت چه بسیار لذیذ است. محبّتهایت از شراب چه بسیار نیکوتر است و بوی عطرهایت از همهٔ عطرها.
\v 11 ای عروس من، لبهای تو عسل را می‌چکاند زیر زبان تو عسل و شیر است و بوی لباست مثل بوی لبنان است.
\v 12 خواهر و عروس من، باغی بسته شده است. چشمه مُقَفّل و منبع مختوم است.
\v 13 نهالهایت بستان انارها با میوه‌های نفیسه و بان و سنبل است.
\v 14 سنبل و زعفران و نی و دارچینی با انواع درختان کندر، مرّ و عود با همهٔ عطرهای نفیسه.
\v 15 چشمه باغها و برکه آب زنده و نهرهایی که از لبنان جاری است.
\v 16 ای باد شمال، برخیز و ای باد جنوب، بیا. بر باغ من بوز تا عطرهایش منتشر شود. محبوب من به باغ خود بیاید و میوه نفیسه خود را بخورد.
