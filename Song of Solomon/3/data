\c 3
\p
\v 1 شبانگاه در بستر خود او را که جانم دوست‌می‌دارد طلبیدم. او را جستجو کردم امّا نیافتم.
\v 2 گفتم الآن برخاسته، در کوچه‌ها و شوارع شهر گشته، او را که جانم دوست می‌دارد خواهم طلبید. او را جستجو کردم امّا نیافتم.
\v 3 نگهبانانی که در شهر گردش می‌کنند، مرا یافتند. گفتم که آیا محبوب جان مرا دیده‌اید؟
\v 4 از ایشان چندان پیش نرفته بودم که او را که جانم دوست می‌دارد، یافتم. و او را گرفته، رها نکردم تا به خانهٔ مادر خود و به اتاق والدهٔ خویش در آوردم.
\v 5 ای دختران اورشلیم، شما را به غزالها و آهوهای صحرا قسم می‌دهم که محبوب مرا تا خودش نخواهد بیدار مکنید و برمینگیزانید.
\v 6 این کیست که مثل ستونهای دود از بیابان برمی‌آید و به مرّ و بخور و به همه عطریّات تاجران معطّر است؟
\v 7 اینک تخت روان سلیمان است که شصت جبّار از جبّاران اسرائیل به اطراف آن می‌باشند.
\v 8 همگی ایشان شمشیر گرفته و جنگ آزموده هستند. شمشیر هر یک به سبب ترس شب بر رانش بسته است.
\v 9 سلیمان پادشاه تخت روانی برای خویشتن از چوب لبنان ساخت.
\v 10 ستونهایش را از نقره و سقفش را از طلا و کرسی‌اش را از ارغوان ساخت، و وسطش به محبّت دختران اورشلیم مُعَرَّق بود.
\v 11 ای دختران صهیون، بیرون آیید و سلیمان پادشاه را ببینید، با تاجی که مادرش در روز عروسی وی و در روز شادی دلش آن را بر سر وی نهاد.
