\c 3
\p
\v 1 امّا این را بدان که در ایّام آخر زمانهای سخت پدید خواهد آمد،
\v 2 زیرا که مردمان، خودپرست خواهند بود، طمّاع، لافزن، متکبّر، بدگو، نامطیعِ والدین، ناسپاس، ناپاک،
\v 3 بی‌عاطفه، کینه‌دل، غیبت‌گو، ناپرهیز، وحشی، متنفّر از نیکویی،
\v 4 خیانتکار، کم حوصله، مغرور، که لذّت را بیشتر از خدا دوست می‌دارند؛
\v 5 که ظاهر دینداری دارند، امّا قدرت آن را انکار می‌کنند. از ایشان روی برگردان.
\v 6 زیرا که از اینها هستند آنانی که به حیله داخل خانه‌ها گشته، زنان کم‌عقل را اسیر می‌کنند، که زیر بار گناهان هستند و به انواع شهوات ربوده می‌شوند.
\v 7 و دائماً تعلیم می‌گیرند، امّا هرگز به شناخت راستی نمی‌توانند رسید.
\v 8 و همچنانکه یَنِّیس و یَمْبریس با موسی مقاومت کردند، ایشان نیز با راستی مقاومت می‌کنند که مردم فاسدالعقل و مردود از ایمانند.
\v 9 امّا فراتر پیشرفت نخواهند کرد، زیرا که حماقت ایشان بر همهٔ مردم واضح خواهد شد، چنانکه حماقت آنها نیز شد.
\v 10 امّا تو تعلیم و رفتار و قصد و ایمان و تحمل و محبّت و صبر مرا پیروی نمودی،
\v 11 و آزار و سختی‌های مرا مثل آنهایی که در انطاکیه و قونیه و لِسْتَرَه بر من واقع شد، چگونه آزار را تحمّل می‌نمودم و خداوند مرا از همه رهایی داد.
\v 12 و همهٔ کسانی که می‌خواهند در مسیحْ عیسی به دینداری زیست کنند، آزار خواهند دید.
\v 13 امّا مردمان شریر و شیّادان در بدی پیشرفت خواهند کرد، که فریبنده و فریب خورده می‌باشند.
\v 14 امّا تو در آنچه آموختی و ایمان آوردی استوار باش، چونکه می‌دانی از چه کسان تعلیم یافتی،
\v 15 و اینکه از کودکی، کتب مقدّس را دانسته‌ای که می‌تواند تو را حکمت آموزد برای نجات، به‌وسیلهٔ ایمانی که بر مسیحْ عیسی است.
\v 16 تمامی کتب از الهام خداست و بجهت تعلیم و تنبیه و اصلاح و تربیت در عدالت مفید است،
\v 17 تا مرد خدا کامل و بجهت هر عمل نیکو آراسته بشود.