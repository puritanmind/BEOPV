\c 3
\p
\v 1 امّا این را بدان که در ایّام آخر زمانهای سخت پدید خواهد آمد،
\v 2 زیرا که مردمان، خودپرست خواهند بود و طمّاع و لافزن و متکبّر و بدگو و نامطیعِ والدین و ناسپاس و ناپاک
\v 3 و بی‌عاطفه و کینه‌دل و غیبت‌گو و ناپرهیز و بی‌مروّت و متنفّر از نیکویی
\v 4 و خیانتکار و تندمزاج و مغرور، که عشرت را بیشتر از خدا دوست می‌دارند؛
\v 5 که صورت دینداری دارند، امّا قوّت آن را انکار می‌کنند. از ایشان اعراض نما.
\v 6 زیرا که از اینها هستند آنانی که به حیله داخل خانه‌ها گشته، زنان کم‌عقل را اسیر می‌کنند، که بار گناهان را می‌کشند و به انواع شهوات ربوده می‌شوند.
\v 7 و دائماً تعلیم می‌گیرند، امّا هرگز به معرفت راستی نمی‌توانند رسید.
\v 8 و همچنانکه یَنِّیس و یَمْبریس با موسی مقاومت کردند، ایشان نیز با راستی مقاومت می‌کنند که مردم فاسدالعقل و مردود از ایمانند.
\v 9 امّا بیشتر پیشرفت نخواهند کرد زیرا که حماقت ایشان بر همهٔ مردم واضح خواهد شد، چنانکه حماقت آنها نیز شد.
\v 10 امّا تو تعلیم و رفتار و قصد و ایمان و صبر و محبّت و صبر مرا پیروی نمودی،
\v 11 و زحمات و آلامِ مرا مثل آنهایی که در انطاکیه و قونیه و لِسْتَرَه بر من واقع شد، چگونه زحمات را تحمّل می‌نمودم و خداوند مرا از همه رهایی داد.
\v 12 و همهٔ کسانی که می‌خواهند در مسیحْ عیسی به دینداری زیست کنند، زحمت خواهند کشید.
\v 13 امّا مردمان شریر و دغاباز در بدی پیشرفت خواهند کرد، که فریبنده و فریب خورده می‌باشند.
\v 14 امّا تو در آنچه آموختی و ایمان آوردی استوار باش، چونکه می‌دانی از چه کسان تعلیم یافتی،
\v 15 و اینکه از کودکی، کتب مقدّس را دانسته‌ای که می‌تواند تو را حکمت آموزد برای نجات، به‌وسیلهٔ ایمانی که بر مسیحْ عیسی است.
\v 16 تمامی کتب از الهام خداست و بجهت تعلیم و تنبیه و اصلاح و تربیت در عدالت مفید است،
\v 17 تا مرد خدا کامل و بجهت هر عمل نیکو آراسته بشود.