\c 1
\p
\v 1 پولُس، به ارادهٔ خدا رسولِ عیسی مسیح، برحسب وعدهٔ حیاتی که در مسیحْ عیسی است،
\v 2 به تیموتاؤس، فرزند محبوبم: فیض و رحمت و آرامش از جانب خدای پدر و خداوند ما عیسی مسیح.
\v 3 شکر می‌کنم آن خدایی را که از پدرانم به وجدان پاک بندگی او را می‌کنم، چونکه دائماً در دعاهای خود تو را شبانه‌روز یاد می‌کنم،
\v 4 و مشتاق ملاقات تو هستم، چونکه اشکهای تو را بخاطر می‌دارم تا از خوشی سیر شوم.
\v 5 زیرا که یاد می‌دارم ایمان بی‌ریای تو را که نخست در مادربزرگت لوئیس و مادرت اِفْنیکی ساکن می‌بود و مرا یقین است که در تو نیز هست.
\v 6 پس به یاد تو می‌آورم که آن عطای خدا را که به‌وسیلهٔ گذاشتن دستهای من بر تو است برافروزی.
\v 7 زیرا خدا روح ترس را به ما نداده است بلکه روح قدرت و محبّت و خویشتنداری را.
\v 8 پس از شهادت خداوند ما عار مدار و نه از من که زندانی او می‌باشم، بلکه در زحمات انجیل شریک باش، برحسب قوّت خدا،
\v 9 که ما را نجات داد و به دعوت مقدّس خواند، نه به حسب اعمال ما، بلکه برحسب ارادهٔ خود و آن فیضی که قبل از زمان ازل در مسیحْ عیسی به ما عطا شد.
\v 10 امّا اکنون آشکار گردید به ظهور نجات‌دهندهٔ ما عیسی مسیح که مرگ را نابود ساخت و حیات و فناناپذیری را روشن گردانید به‌وسیلهٔ انجیل،
\v 11 که برای آن من واعظ و رسول و معلّمِ امّت‌ها مقرّر شده‌ام.
\v 12 و از این جهت این زحمات را می‌کشم بلکه عار ندارم، چون می‌دانم به که ایمان آوردم و مرا یقین است که او قادر است که امانت مرا تا به آن روز حفظ کند.
\v 13 تمسّک جوی به سخنان صحیح که از من شنیدی در ایمان و محبّتی که در مسیحْ عیسی است.
\v 14 آن امانت نیکو را به‌وسیلهٔ روح‌القدس که در ما ساکن است، حفظ کن.
\v 15 از این آگاه هستی که همهٔ آنانی که در آسیا هستند، از من روی برگردانده‌اند، که از آن جمله فیجِلُس و هَرمُوجَنِس می‌باشند.
\v 16 خداوند اهل خانهٔ اُنیسیفورُس را ترحّم کند زیرا که او بارها دل مرا تازه کرد و از زنجیر من عار نداشت،
\v 17 بلکه چون به روم رسید، مرا به کوشش بسیار جستجو کرده، پیدا نمود.
\v 18 خداوند بدو عطا کند که در آن روز در حضور خداوند رحمت یابد. و خدمتهایی را که در اِفِسُس به من کرد تو بهتر می‌دانی.