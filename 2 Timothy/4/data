\c 4
\p
\v 1 پس تو را در حضور خدا، و خداوندْ عیسی مسیح، که بر زندگان و مردگان داوری خواهد کرد قسم می‌دهم و به ظهور و ملکوت او
\v 2 که به کلام موعظه کنی و در فرصت و غیر فرصت آماده باشی و تنبیه و توبیخ و نصیحت نمایی، با کمال تحمّل و تعلیم.
\v 3 زیرا ایّامی می‌آید که تعلیم صحیح را متحمّل نخواهند شد، بلکه برحسب شهوات خود خارش گوشها داشته، معلّمان را بر خود فراهم خواهند آورد،
\v 4 و گوشهای خود را از راستی برگردانیده، به سوی افسانه‌ها خواهند گرایید.
\v 5 امّا تو در همه‌چیز هشیار بوده، متحمّل زحمات باش و عملِ مبشّر را بجا آور و خدمت خود را به کمال رسان.
\v 6 زیرا که من اینک تقدیم می‌شوم و وقت رفتن من رسیده است.
\v 7 به جنگِ نیکو جنگ کرده‌ام و دورهٔ خود را به کمال رسانیده، ایمان را محفوظ داشته‌ام.
\v 8 بعد از این تاج عدالت برای من حاضر شده است، که خداوندِ داورِ عادل در آن روز به من خواهد داد؛ و نه به من فقط بلکه نیز به همهٔ کسانی که ظهور او را دوست می‌دارند.
\v 9 سعی کن که به زودی نزد من آیی،
\v 10 زیرا که دیماس برای محبّت این جهانِ حاضر مرا ترک کرده، به تَسّالونیکی رفته است و کَرِیسکیس به غلاطیه و تیطُس به دلماطیه.
\v 11 لوقا تنها با من است. مَرقُس را برداشته، با خود بیاور، زیرا که مرا برای خدمت مفید است.
\v 12 امّا تیخیکُس را به اِفِسُس فرستادم.
\v 13 ردایی را که در تروآس نزد کرْپُس گذاشتم، وقت آمدنت بیاور و کتب را نیز و خصوصاً نوشته‌های پوستین را.
\v 14 اِسکندَر مِسْگر با من بسیار بدیها کرد. خداوند او را به‌حسب اعمالش جزا خواهد داد.
\v 15 و تو هم از او باحذر باش، زیرا که با سخنان ما به شدّت مقاومت نمود.
\v 16 در دفاع اوّلِ من، هیچ‌کس با من حاضر نشد، بلکه همه مرا ترک کردند. مباد که این به حساب ایشان گذاشته شود.
\v 17 امّا خداوند با من ایستاده، به من قوّت داد تا موعظه به‌وسیلهٔ من به کمال رسد و تمامی امّت‌ها بشنوند و از دهان شیر رستم.
\v 18 و خداوند مرا از هر کار شر خواهد رهانید و تا به ملکوت آسمانی خود نجات خواهد داد. او را تا ابد جلال باد. آمین.
\v 19 فِرِسْکا و اَکیلا و اهل خانهٔ اُنیسیفورُس را سلام رسان.
\v 20 اَرَسْتُس در قُرِنْتُسْ ماند؛ امّا تَرُفیمُس را در میلیتُس بیمار واگذاردم.
\v 21 سعی کن که قبل از زمستان بیایی. اَفْبُولُس و پُودِیس و لینُس و کْلودیا و همهٔ برادران تو را سلام می‌رسانند.
\v 22 خداوندْ عیسی مسیح با روح تو باد. فیض بر شما باد. آمین.