\c 2
\p
\v 1 پس تو، ای فرزند من، در فیضی که در مسیحْ عیسی است قدرتمند باش.
\v 2 و آنچه در میان شاهدینِ بسیار از من شنیدی، به مردمان امین بسپار که قابل تعلیم دیگران هم باشند.
\v 3 چون سرباز نیکوی مسیحْ عیسی متحمّل رنجها باش.
\v 4 هیچ سربازی خود را در امور روزگار گرفتار نمی‌سازد، تا رضایت آنکه او را سرباز ساخت بجوید.
\v 5 و اگر کسی نیز در مسابقه‌ای رقابت کند، تاج را بدو نمی‌دهند، اگر به قانون رقابت نکرده باشد.
\v 6 برزگری که زحمت می‌کشد، باید اوّل سهمی از محصول ببرد.
\v 7 در آنچه می‌گویم تفکّر کن، زیرا خداوند تو را در همه‌چیز فهم ببخشد.
\v 8 عیسی مسیح را بخاطر دار که از نسل داوود بوده، از مردگان برخاست برحسب بشارت من،
\v 9 که در آن چون بدکار حتی در زنجیر رنج می‌کشم، امّا کلام خدا بسته نمی‌شود.
\v 10 و از این جهت همه زحمات را بخاطر برگزیدگان متحمّل می‌شوم، تا ایشان نیز نجاتی را که در مسیحْ عیسی است با جلال جاودانی بدست آورند.
\v 11 این سخن امین است، زیرا اگر با وی مردیم، با او زیست هم خواهیم کرد.
\v 12 و اگر تحمّل کنیم، با او سلطنت هم خواهیم کرد؛ و هرگاه او را انکار کنیم، او نیز ما را انکار خواهد کرد.
\v 13 اگر بی‌ایمان شویم، او امین می‌ماند، زیرا خود را انکار نمی‌تواند نمود.
\v 14 این چیزها را به یاد ایشان آور و در حضور خداوند قدغن فرما که مجادله نکنند، زیرا هیچ سود نمی‌بخشد، بلکه باعث هلاکت شنوندگان می‌باشد.
\v 15 و سعی کن که خود را مقبول خدا سازی، کارگری که خجل نشود و کلام خدا را بخوبی انجام دهد.
\v 16 و از یاوه‌گویی‌های حرام پرهیز کن، زیرا که تا به فزونی بی‌دینی پیشرفت خواهد کرد.
\v 17 و کلام ایشان، چون قانقاریا می‌خورد و از آن جمله هیمیناؤس و فِلیطُس می‌باشند
\v 18 که ایشان از حقّ برگشته، می‌گویند که قیامت الآن شده است و بعضی را از ایمان منحرف می‌سازند.
\v 19 و امّا بنیادِ ثابتِ خدا استوار است و این مُهر را دارد، که خداوند کسان خود را می‌شناسد و هرکه نام مسیح را خواند، از ناراستی کناره جوید.
\v 20 امّا در خانهٔ بزرگ نه فقط ظروف طلا و نقره می‌باشد، بلکه چوبی و گلی نیز؛ امّا آنها برای عزّت و اینها برای ذلّت.
\v 21 پس اگر کسی خویشتن را از اینها پاک سازد، ظرف عزّت خواهد بود، مقدّس و مفید برای مالک خود و آماده برای هر عمل نیکو.
\v 22 امّا از شهوات جوانی بگریز و با آنانی که از قلب خالص نام خداوند را می‌خوانند، عدالت و ایمان و محبّت و سلامتی را دنبال نما.
\v 23 امّا از مسائل بیهوده و بی‌خردانه دوری نما، چون می‌دانی که نزاع‌ها پدید می‌آورد.
\v 24 امّا بندهٔ خدا نباید نزاع کند، بلکه با همه‌کس ملایم و راغب به تعلیم و صبور در مشقّت باشد،
\v 25 و با فروتنی مخالفین را ارشاد کن که شاید خدا ایشان را توبه بخشد تا راستی را بشناسند.
\v 26 تا از دام ابلیس باز به هوش آیند که به حسب ارادهٔ او صید او شده‌اند.