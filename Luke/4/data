\c 4
\p
\v 1 امّا عیسی پُر از روح‌القدس بوده، از اُردُن بازگشت کرد و روح او را به بیابان برد.
\v 2 و مدّت چهل روز ابلیس او را وسوسه می‌نمود و در آن ایّام چیزی نخورد. و چون به پایان رسید، آخر گرسنه گردید.
\v 3 و ابلیس بدو گفت، اگر پسرِ خدا هستی، این سنگ را بگو تا نان گردد.
\v 4 عیسی در جواب وی گفت، مکتوب است که، انسان فقط به نان زیست نمی‌کند، بلکه به هر کلمه خدا.
\v 5 پس ابلیس او را به کوهی بلند برده، تمامی ممالک جهان را در لحظه‌ای بدو نشان داد.
\v 6 و ابلیس بدو گفت، همهٔ این قدرت و حشمت آنها را به تو می‌دهم، زیرا که به من سپرده شده است و به هر که می‌خواهم می‌بخشم.
\v 7 پس اگر تو مرا پرستش کنی، همه از آن تو خواهد شد.
\v 8 عیسی در جواب او گفت، دور شو از من ای شیطان، زیرا مکتوب است، خداوند خدای خود را پرستش کن و غیر او را عبادت منما.
\v 9 پس او را به اورشلیم برده، بر کنگره معبد قرار داد و بدو گفت، اگر پسرِ خدا هستی، خود را از اینجا به زیر انداز.
\v 10 زیرا مکتوب است که، فرشتگان خود را دربارهٔ تو حکم فرماید تا تو را محافظت کنند.
\v 11 و تو را به دستهای خود بردارند، مبادا پایت به سنگی خورد.
\v 12 عیسی در جواب وی گفت که، گفته شده است، خداوند خدای خود را آزمایش مکن.
\v 13 و چون ابلیس همهٔ وسوسه‌ها را به اتمام رسانید، تا مدّتی از او جدا شد.
\v 14 و عیسی به قوّت روح، به جلیل برگشت و خبر او در تمامی آن نواحی شهرت یافت.
\v 15 و او در کنیسه‌های ایشان تعلیم می‌داد و همه او را تجلیل می‌کردند.
\v 16 و به ناصره جایی که پرورش یافته بود، رسید و به‌حسب عادت خود در روز سَبَّت به کنیسه درآمده، برای تلاوت برخاست.
\v 17 آنگاه کتاب اِشْعَیا نبی را بدو دادند و چون کتاب را گشود، مکانی را یافت که مکتوب است
\v 18 روح خداوند بر من است، زیرا که مرا مسح کرد تا فقیران را بشارت دهم و مرا فرستاد تا شکسته‌دلان را شفا بخشم و اسیران را به رستگاری و کوران را به بینایی موعظه کنم و تا کوبیدگان را آزاد سازم،
\v 19 و از سال پسندیده خداوند موعظه کنم.
\v 20 پس کتاب را به هم پیچیده، به خادم سپرد و بنشست و چشمان همه اهل کنیسه بر وی دوخته بود.
\v 21 آنگاه بدیشان شروع به گفتن کرد که امروز این نوشته در گوشهای شما تکمیل یافته است.
\v 22 و همه بر وی شهادت دادند و از سخنان فیض‌آمیزی که از دهانش صادر می‌شد، تعجّب نموده، گفتند، مگر این پسر یوسف نیست؟
\v 23 بدیشان گفت، هرآینه این مثل را به من خواهید گفت، ای طبیب خود را شفا بده. آنچه شنیده‌ایم که در کَفَرناحوم از تو صادر شد، اینجا نیز در وطن خویش بنما.
\v 24 و گفت، هرآینه به شما می‌گویم که هیچ پیامبری در وطن خویش مقبول نباشد.
\v 25 و به حقیقت شما را می‌گویم که، بسیاری بیوه‌زنان در اسرائیل بودند، در ایّام اِلیاس، وقتی که آسمان مدّت سه سال و شش ماه بسته ماند، چنانکه قحطی عظیم در تمامی زمین پدید آمد،
\v 26 و اِلیاس نزد هیچ کدام از ایشان فرستاده نشد، مگر نزد بیوه زنی در صَرفَهٔ صیدون.
\v 27 و جذامیان بسیاری در اسرائیل بودند، در ایّام اِلیشع نبی و هیچیک از ایشان پاک نگشت، جز نَعمان سُریانی.
\v 28 پس تمام اهل کنیسه چون این سخنان را شنیدند، پر از خشم گشتند
\v 29 و برخاسته او را از شهر بیرون کردند و بر قله کوهی که شهر ایشان بر آن بنا شده بود بردند تا او را به زیر افکنند.
\v 30 ولی از میان ایشان گذشته، رفت.
\v 31 و به کَفَرناحوم شهری از جلیل پایین آمده، در روزهای سَبَّت، ایشان را تعلیم می‌داد.
\v 32 و از تعلیم او در حیرت افتادند، زیرا که کلام او با قدرت می‌بود.
\v 33 و در کنیسه مردی بود، که روح دیو خبیث داشت و به صدای بلند فریادکنان می‌گفت،
\v 34 آه ای عیسی ناصری، ما را با تو چه کار است، آیا آمده‌ای تا ما را هلاک سازی؟ تو را می‌شناسم کیستی، ای قدّوس خدا.
\v 35 پس عیسی او را نهیب داده، فرمود، خاموش باش و از وی بیرون آی. بلافاصله دیو او را در میان انداخته، از او بیرون شد و هیچ آسیبی بدو نرسانید.
\v 36 پس حیرت بر همهٔ ایشان مستولی گشت و یکدیگر را مخاطب ساخته، گفتند، این چه سخن است که این شخص با قدرت و قوّت، ارواح پلید را امر می‌کند و بیرون می‌آیند!
\v 37 و شهرت او در هر مکانی از آن حوالی پیچید.
\v 38 و از کنیسه برخاسته، به خانهٔ شَمعون درآمد. و مادر زن شَمعون را تب شدیدی عارض شده بود. برای او از وی التماس کردند.
\v 39 پس بر سر وی آمده، تب را نهیب داده، تب از او زایل شد. بلافاصله برخاسته، به خدمتگزاری ایشان مشغول شد.
\v 40 و چون آفتاب غروب می‌کرد، همه آنانی که اشخاص مبتلا به انواع مرضها داشتند، ایشان را نزد وی آوردند و به هر یکی از ایشان دست گذارده، شفا داد.
\v 41 و دیوها نیز از بسیاری بیرون می‌رفتند و فریاد زنان می‌گفتند که، تو مسیح پسرِ خدا هستی. ولی ایشان را قدغن کرده، نگذاشت که حرف زنند، زیرا که دانستند او مسیح است.
\v 42 و چون روز شد، روانه شده به مکانی متروکه رفت و گروهی بسیار در جستجوی او آمده، نزدش رسیدند و او را باز می‌داشتند که از نزد ایشان نرود.
\v 43 به ایشان گفت، مرا لازم است که به شهرهای دیگر نیز به ملکوت خدا بشارت دهم، زیرا که برای همین کار فرستاده شده‌ام.
\v 44 پس در کنیسه‌های جلیل موعظه می‌نمود.
