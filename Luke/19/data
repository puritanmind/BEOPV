\c 19
\p
\v 1 پس وارد اریحا شده، از آنجا می‌گذشت.
\v 2 که ناگاه شخصی زَکّی نام، که رئیس باجگیران و ثروتمند بود،
\v 3 خواست عیسی را ببیند که کیست و بخاطر جمعیت نتوانست، زیرا کوتاه قد بود.
\v 4 پس پیش دویده بر درخت چناری برآمد تا او را ببیند، چونکه او می‌خواست از آن راه عبور کند.
\v 5 و چون عیسی به آن مکان رسید، بالا نگریسته، او را دید و گفت: ای زَکّی بشتاب و پایین بیا، زیرا که باید امروز در خانه تو بمانم.
\v 6 پس به زودی پایین آمده، او را با شادی پذیرفت.
\v 7 و همه چون این را دیدند، همهمه‌کنان می‌گفتند که، در خانه شخصی گناهکار به میهمانی رفته است.
\v 8 امّا زَکّی برپا شده، به خداوند گفت: اکنون ای خداوند نصف مایملک خود را به فقرا می‌دهم و اگر چیزی ناحق از کسی گرفته باشم، چهار برابر بدو بازمی‌گردانم.
\v 9 عیسی به وی گفت: امروز نجات در این خانه پیدا شد. زیرا که این شخص هم پسر ابراهیم است.
\v 10 زیرا که پسر انسان آمده است تا گمشده را بجوید و نجات بخشد.
\v 11 و چون ایشان این را شنیدند، او افزود و مثلی آورد، چونکه نزدیک به اورشلیم بود و ایشان گمان می‌بردند که ملکوت خدا می‌باید در همان زمان ظهور کند.
\v 12 پس گفت: شخصی شریف به سرزمینی دور سفر کرد تا ملکی برای خود گرفته بازگشت کند.
\v 13 پس ده نفر از غلامان خود را طلبیده، ده قنطار به ایشان سپرده فرمود، تا بازگشت من تجارت کنید.
\v 14 امّا اهل ولایت او، چونکه او را دشمن می‌داشتند، قاصدانی در عقب او فرستاده گفتند: نمی‌خواهیم این شخص بر ما سلطنت کند.
\v 15 و چون ملک را گرفته، بازگشت کرده بود، فرمود تا آن غلامانی را که به ایشان پول سپرده بود حاضر کنند تا بفهمد هر یک چقدر سود کرده است.
\v 16 پس اولی آمده گفت: ای آقا قنطار تو ده قنطار دیگر سود آورده است.
\v 17 بدو گفت: آفرین ای غلام نیکو؛ چونکه بر چیز کم امین بودی، بر ده شهر حاکم شو.
\v 18 و دیگری آمده گفت: ای آقا قنطار تو پنج قنطار سود آورده است.
\v 19 او را نیز فرمود، بر پنج شهر حکمرانی کن.
\v 20 و سومی آمده گفت: ای آقا اینک قنطار تو موجود است، آن را در پارچه‌ای نگاه داشته‌ام.
\v 21 زیرا که از تو ترسیدم چونکه مرد تندخویی هستی. آنچه نگذارده‌ای، برمی‌داری و از آنچه نکاشته‌ای درو می‌کنی.
\v 22 به وی گفت: از زبان خودت بر تو فتوی می‌دهم، ای غلام شریر. می‌دانستی که من مرد تندخویی هستم که برمی‌دارم آنچه را نگذاشته‌ام و درو می‌کنم آنچه را نپاشیده‌ام.
\v 23 پس برای چه پول مرا نزد صرّافان نگذاردی تا چون آیم آن را با سود دریافت کنم؟
\v 24 پس به حاضرین فرمود، قنطار را از این شخص بگیرید و به صاحب ده قنطار بدهید.
\v 25 به او گفتند: ای خداوند، وی ده قنطار دارد.
\v 26 زیرا به شما می‌گویم به هر که دارد داده شود و هر که ندارد آنچه دارد نیز از او گرفته خواهد شد.
\v 27 امّا آن دشمنان من که نخواستند من بر ایشان حکمرانی نمایم، در اینجا حاضر ساخته پیش من به قتل رسانید.
\v 28 و چون این را گفت: پیش رفته، به سوی اورشلیم روانه گردید.
\v 29 و چون نزدیک بیت فاجی و بیت عنْیا بر کوه به نام زیتون رسید، دو نفر از شاگردان خود را فرستاده،
\v 30 گفت، به آن دهکده‌ای که پیش روی شما است بروید و چون داخل آن شدید، کرّهٔ الاغی بسته خواهید یافت که هیچ‌کس بر آن هرگز سوار نشده. آن را باز کرده بیاورید.
\v 31 و اگر کسی به شما گوید، چرا این را باز می‌کنید؟ به وی گویید خداوند او را لازم دارد.
\v 32 پس فرستادگان رفته آن چنانکه بدیشان گفته بود یافتند.
\v 33 و چون کرّه را باز می‌کردند، مالکانش به ایشان گفتند: چرا کرّه را باز می‌کنید؟
\v 34 گفتند، خداوند او را لازم دارد.
\v 35 پس او را به نزد عیسی آوردند و لباس خود را بر کرّه افکنده، عیسی را سوار کردند.
\v 36 و هنگامی که او می‌رفت جامه‌های خود را در راه می‌گستردند.
\v 37 و چون نزدیک به سرازیری کوه زیتون رسید، تمامی شاگردانش شادی کرده، به صدای بلند خدا را ستایش گفتن شروع کردند، به‌سبب همهٔ کارهای قدرتمندی که از او دیده بودند.
\v 38 و می‌گفتند: مبارک باد آن پادشاهی که می‌آید به نام خداوند؛ سلامتی در آسمان و جلال در عالم اعلیٰ باد.
\v 39 آنگاه بعضی از فریسیان از آن میان بدو گفتند: ای استاد شاگردان خود را نهیب نما.
\v 40 او در جواب ایشان گفت: به شما می‌گویم اگر اینها ساکت شوند، هرآینه سنگها به فریاد خواهند آمد.
\v 41 و چون نزدیک شده، شهر را نظاره کرد بر آن گریان گشته،
\v 42 گفت، اگر تو نیز می‌دانستی حداقل در این زمان خود، آنچه باعث آرامش\f +یا سلامتی\f* تو می‌شد! امّا اکنون از چشمان تو پنهان گشته است.
\v 43 زیرا روزهایی بر تو می‌آید که دشمنانت گرد تو سنگرها سازند و تو را احاطه کرده، از هر جانب محاصره خواهند نمود.
\v 44 و تو را و فرزندانت را در اندرون تو بر خاک خواهند افکند و در تو سنگی بر سنگی نخواهند گذاشت زیرا که ایّام ملاقات خود را ندانستی.
\v 45 و چون داخل معبد شد، شروع کرد به بیرون راندن کسانی را که در آنجا خرید و فروش می‌کردند.
\v 46 و به ایشان گفت: مکتوب است که، خانهٔ من خانهٔ عبادت است امّا شما آن را لانهٔ دزدان ساخته‌اید.
\v 47 و هر روز در معبد تعلیم می‌داد، امّا رؤسای کاهنان و کاتبان و بزرگان قوم قصد هلاک نمودن او داشتند.
\v 48 و نیافتند چه کنند زیرا که تمامی مردم بسیار شیفته به شنیدن او بودند.