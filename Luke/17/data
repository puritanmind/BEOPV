\c 17
\p
\v 1 و شاگردان خود را گفت: غیرممکن است که لغزشها به وقوع نیایند، امّا وای بر آن کسی که باعث آنها شود.
\v 2 او را بهتر می‌بود که سنگ آسیایی بر گردنش آویخته شود و در دریا افکنده شود از اینکه یکی از این کودکان را لغزش دهد.
\v 3 مراقب خود باشید و اگر برادرت به تو خطا ورزد او را توبیخ کن و اگر توبه کند او را ببخش.
\v 4 و هرگاه در روزی هفت مرتبه به تو گناه کند و در روزی هفت مرتبه، برگشته به تو گوید توبه می‌کنم، او را ببخش.
\v 5 آنگاه رسولان به خداوند گفتند: ایمان ما را زیاد کن.
\v 6 خداوند گفت: اگر ایمان به قدر دانهٔ خردلی می‌داشتید، به این درخت توت می‌گفتید که کنده شده، در دریا نشانده شود، شما را اطاعت می‌کرد
\v 7 امّا کیست از شما که غلامش به شخم کردن یا شبانی مشغول شود و وقتی که از صحرا آید، به وی گوید، بزودی بیا و بنشین.
\v 8 بلکه آیا بدو نمی‌گوید چیزی درست کن تا شام بخورم و کمر خود را بسته مرا خدمت کن تا بخورم و بنوشم و بعد از آن تو بخور و بیاشام؟
\v 9 آیا از آن غلام منت می‌کشد از آنکه حکمهای او را بجا آورد؟ گمان ندارم.
\v 10 همچنین شما نیز چون به هر چیزی که مأمور شده‌اید عمل کردید، گویید که غلامان بی‌منفعت هستیم زیرا که آنچه بر ما واجب بود بجا آوردیم.
\v 11 و هنگامی که سفر به‌سوی اورشلیم می‌کرد از میانه سامره و جلیل می‌رفت.
\v 12 و چون به دهکده‌ای داخل می‌شد، ناگاه ده شخص جذامی به استقبال او آمدند و از دور ایستاده،
\v 13 به صدای بلند گفتند: ای عیسی خداوند بر ما ترحّم فرما.
\v 14 او به ایشان نظر کرده، گفت: بروید و خود را به کاهن بنمایید. ایشان چون می‌رفتند، پاک گشتند.
\v 15 و یکی از ایشان چون دید که شفا یافته است، برگشته به صدای بلند خدا را تمجید می‌کرد.
\v 16 و پیش قدم او به روی در افتاده، وی را شکر کرد. و او از اهالی سامره بود.
\v 17 عیسی پاسخ داده گفت: آیا ده نفر پاک نشدند؟ پس آن نُه کجا رفتند؟
\v 18 آیا هیچ‌کس یافت نمی‌شود که برگشته خدا را تمجید کند جز این غریبه؟
\v 19 و بدو گفت: برخاسته برو که ایمانت تو را نجات داده است.
\v 20 و چون فریسیان از او پرسیدند که ملکوت خدا کی می‌آید، او در جواب ایشان گفت: ملکوت خدا با مشاهده کردن نمی‌آید
\v 21 و نخواهند گفت که در اینجا یا آنجاست. زیرا اینک ملکوت خدا در میان شما است.
\v 22 و به شاگردان خود گفت: ایّامی می‌آید که آرزو خواهید داشت که روزی از روزهای پسر انسان را بینید، و نخواهید دید.
\v 23 و به شما خواهند گفت: اینک در فلان یا فلان جاست، مروید و به دنبال آنها مروید.
\v 24 زیرا چون برق که از یک جانب زیر آسمان روشن شده تا جانب دیگر زیر آسمان درخشان می‌شود، پسر انسان در روز خود همچنین خواهد بود.
\v 25 امّا اوّل لازم است که او رنج‌های بسیار بیند و از این نسل طرد شود.
\v 26 و چنانکه در ایّام نوح واقع شد، همانطور در زمان پسر انسان نیز خواهد بود،
\v 27 که می‌خوردند و می‌نوشیدند و زن و شوهر می‌گرفتند تا روزی که چون نوح داخل کشتی شد، طوفان آمده همه را هلاک ساخت.
\v 28 و همچنان که در ایّام لوط شد که به خوردن و نوشیدن و خرید و فروش و زراعت و عمارت مشغول می‌بودند،
\v 29 تا روزی که چون لوط از سُدوم بیرون آمد، آتش و گوگرد از آسمان بارید و همه را هلاک ساخت.
\v 30 بر همین منوال خواهد بود در روزی که پسر انسان ظاهر شود.
\v 31 در آن روز هر که بر پشت‌بام باشد و اسباب او در خانه، پایین نیاید تا آنها را بردارد؛ و کسی که در صحرا باشد همچنین برنگردد.
\v 32 زن لوط را بیاد آورید.
\v 33 هر که خواهد جان خود را برهاند، آن را هلاک خواهد کرد و هر که آن را هلاک کند آن را زنده نگاه خواهد داشت.
\v 34 به شما می‌گویم در آن شب دو نفر بر یک تخت خواهند بود، یکی برداشته و دیگری واگذارده خواهد شد.
\v 35 و دو زن که در یک جا آسیاب می‌کنند، یکی برداشته و دیگری واگذارده خواهد شد.
\v 36 و دو نفر که در مزرعه باشند، یکی برداشته و دیگری واگذارده خواهد شد.
\v 37 در جواب وی گفتند: کجا ای خداوند. گفت: در هر جایی که لاشه باشد، در آنجا کرکسان جمع خواهند شد.