\c 20
\p
\v 1 روزی از آن روزها واقع شد هنگامی که او قوم را در معبد تعلیم و بشارت می‌داد که رؤسای کاهنان و کاتبان با مشایخ آمده،
\v 2 به وی گفتند، به ما بگو که به چه قدرت این کارها را می‌کنی و کیست که این قدرت را به تو داده است؟
\v 3 در جواب ایشان گفت، من نیز از شما چیزی می‌پرسم. به من بگویید.
\v 4 تعمید یحییٰ از آسمان بود یا از انسان؟
\v 5 ایشان با خود اندیشیده، گفتند که، اگر گوییم از آسمان، هرآینه گوید چرا به او ایمان نیاوردید؟
\v 6 و اگر گوییم از انسان، تمامی مردم ما را سنگسار خواهند کرد، زیرا یقین می‌دارند که یحییٰ پیامبر بود.
\v 7 پس جواب دادند که نمی‌دانیم از کجا بود.
\v 8 عیسی به ایشان گفت، من نیز شما را نمی‌گویم که این کارها را به چه قدرت بجا می‌آورم.
\v 9 و این مثل را به مردم شروع به گفتن کرد که، شخصی تاکستانی غَرْس کرد و به باغبانانش سپرده، مدّت مدیدی سفر کرد.
\v 10 و در موسم، غلامی نزد باغبانان فرستاد تا از میوه باغ بدو سپارند. امّا باغبانان او را زده، تهی‌دست بازگردانیدند.
\v 11 پس غلامی دیگر روانه نمود. او را نیز تازیانه زده، و بی‌حرمت کرده، تهی‌دست بازگردانیدند.
\v 12 و باز سومی فرستاد. او را نیز مجروح ساخته، بیرون افکندند.
\v 13 آنگاه صاحب باغ گفت، چه کنم؟ پسر محبوب خود را می‌فرستم شاید چون او را بینند احترام خواهند نمود.
\v 14 امّا چون باغبانان او را دیدند، با خود تفکّرکنان گفتند، این وارث می‌باشد، بیایید او را بکشیم تا میراث از آن ما گردد.
\v 15 در حال او را از باغ بیرون افکنده، کشتند. پس صاحب باغ بدیشان چه خواهد کرد؟
\v 16 او خواهد آمد و باغبانان را هلاک کرده، باغ را به دیگران خواهد سپرد. پس چون شنیدند گفتند، چنین مباد!
\v 17 به ایشان نظر افکنده، گفت، پس معنی این نوشته چیست، سنگی را که معماران رّد کردند، همان سر زاویه شده است؟
\v 18 و هر که بر آن سنگ افتد خُرد شود، امّا اگر آن بر کسی بیفتد او را نرم خواهد ساخت؟
\v 19 آنگاه رؤسای کاهنان و کاتبان خواستند که در همان ساعت او را گرفتار کنند، امّا از قوم ترسیدند زیرا که دانستند که این مثل را دربارهٔ ایشان زده بود.
\v 20 و مراقب او بوده، جاسوسان فرستادند که خود را صالح می‌نمودند تا سخنی از او گرفته، او را به حکم و قدرت والی بسپارند.
\v 21 پس از او سؤال نموده، گفتند، ای استاد می‌دانیم که تو به راستی سخن می‌رانی و تعلیم می‌دهی و از کسی جانبداری نمی‌کنی، بلکه طریق خدا را به درستی می‌آموزی.
\v 22 آیا بر ما جایز هست که مالیات به قیصر بدهیم یا نه؟
\v 23 او چون مکر ایشان را درک کرد، بدیشان گفت، مرا برای چه امتحان می‌کنید؟
\v 24 دیناری به من نشان دهید. نقش و عنوان از کیست؟ ایشان در جواب گفتند، از قیصر است.
\v 25 او به ایشان گفت، پس مال قیصر را به قیصر رّد کنید و مال خدا را به خدا.
\v 26 پس چون نتوانستند او را به سخنی در نظر مردم ملزم سازند، از جواب او در عجب شده، ساکت ماندند.
\v 27 و بعضی از صدّوقیان که منکر قیامت هستند، پیش آمده، از وی سؤال کرده،
\v 28 گفتند، ای استاد، موسی برای ما نوشته است که اگر کسی را برادری که زن داشته باشد بمیرد و بی‌اولاد فوت شود، باید برادرش آن زن را بگیرد تا برای برادر خود نسلی آورد.
\v 29 پس هفت برادر بودند که اولی زن گرفته، اولاد ناآورده، فوت شد.
\v 30 بعد دومین آن زن را گرفته، او نیز بی‌اولاد مرد.
\v 31 پس سومین او را گرفت و همچنین تا هفتمین و همه فرزند ناآورده، مردند.
\v 32 و بعد از همه، آن زن نیز وفات یافت.
\v 33 پس در قیامت، زن کدام یک از ایشان خواهد بود، زیرا که هر هفت [نفر] او را داشتند؟
\v 34 عیسی در جواب ایشان گفت، فرزندان این عالم ازدواج می‌کنند و به ازدواج داده می‌شوند.
\v 35 امّا آنانی که شایستهٔ رسیدن به آن عالم و به قیامت از مردگان شوند، نه ازدواج می‌کنند و نه به ازدواج داده می‌شوند.
\v 36 زیرا ممکن نیست که دیگر بمیرند از آن جهت که مثل فرشتگان و پسران خدا می‌باشند، چونکه پسران قیامت هستند.
\v 37 و امّا اینکه مردگان برمی‌خیزند، موسی نیز از آن شرح بوته نشان داد، چنانکه خداوند را خدای ابراهیم و خدای اسحاق و خدای یعقوب خواند.
\v 38 و حال آنکه خدای مردگان نیست بلکه خدای زندگان است. زیرا همه نزد او زنده هستند.
\v 39 پس بعضی از کاتبان در جواب گفتند، ای استاد، نیکو گفتی.
\v 40 و بعد از آن هیچ‌کس جرأت آن نداشت که از وی سؤالی کند.
\v 41 پس به ایشان گفت، چگونه می‌گویند که مسیح پسر داوود است
\v 42 و خود داوود در کتاب مزامیر می‌گوید، خداوند به خداوند من گفت به دست راست من بنشین‌
\v 43 تا دشمنان تو را پای‌انداز تو سازم؟
\v 44 پس چون داوود او را خداوند می‌خواند، چگونه پسر او می‌باشد؟
\v 45 و چون تمامی قوم می‌شنیدند، به شاگردان خود گفت،
\v 46 بپرهیزید از کاتبانی که رفتن در لباس دراز را می‌پسندند و سلام در بازارها و صدر کنیسه‌ها و بالا نشستن در ضیافتها را دوست می‌دارند.
\v 47 و خانه‌های بیوه زنان را فرو می‌بلعند و دعا را به ریاکاری طول می‌دهند. اینها عذاب شدیدتری خواهند یافت.