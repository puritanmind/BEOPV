\c 22
\p
\v 1 و چون عید فطیر که به فِصَح معروف است نزدیک شد،
\v 2 رؤسای کاهنان و کاتبان مراقب می‌بودند که چگونه او را به قتل رسانند، زیرا که از قوم ترسیدند.
\v 3 امّا شیطان در یهودای معروف به اِسْخَریوطی که از جمله آن دوازده بود داخل گشت،
\v 4 و او رفته با رؤسای کاهنان و سرداران سپاه گفتگو کرد که چگونه او را به ایشان تسلیم کند.
\v 5 ایشان شاد شده، با او عهد بستند که پولی به وی دهند.
\v 6 و او قبول کرده، در صدد فرصتی برآمد که او را در غیاب مردم به ایشان تسلیم کند.
\v 7 امّا چون روز فطیر که در آن می‌بایست فِصَح را ذبح کنند رسید،
\v 8 پِطرُس و یوحنّا را فرستاده، گفت، بروید و فِصَح را بجهت ما آماده کنید تا بخوریم.
\v 9 به وی گفتند، در کجا می‌خواهی مهیّا کنیم؟
\v 10 ایشان را گفت، اینک هنگامی که داخل شهر شوید، شخصی با سبوی آب به شما برمی‌خورد. به خانه‌ای که او درآید، از پی وی بروید،
\v 11 و به صاحب خانه گویید، استاد تو را می‌گوید مهمانخانه کجا است تا در آن فِصَح را با شاگردان خود بخورم.
\v 12 او بالاخانه‌ای بزرگ و مفروش به شما نشان خواهد داد؛ در آنجا مهیّا سازید.
\v 13 پس رفته چنانکه به ایشان گفته بود یافتند و فِصَح را آماده کردند.
\v 14 و چون وقت رسید، با دوازده رسول بنشست.
\v 15 و به ایشان گفت، اشتیاق بسیار داشتم که پیش از رنج کشیدنم، این فِصَح را با شما بخورم.
\v 16 زیرا به شما می‌گویم از این دیگر نمی‌خورم تا وقتی که در ملکوت خدا تمام شود.
\v 17 پس جامی گرفته، شکر نمود و گفت، این را بگیرید و در میان خود تقسیم کنید.
\v 18 زیرا به شما می‌گویم که، تا ملکوت خدا نیاید، از میوهٔ مو نخواهم نوشید.
\v 19 و نان را گرفته، شکر نمود و پاره کرده، به ایشان داد و گفت، این است بدن من که برای شما داده می‌شود؛ این را به یاد من بجا آرید.
\v 20 و همچنین بعد از شام جام را گرفت و گفت، این جام عهد جدید است در خون من که برای شما ریخته می‌شود.
\v 21 امّا اینک دست آن کسی که مرا تسلیم می‌کند با من در سفره است.
\v 22 زیرا که پسر انسان برحسب آنچه مقدر است، می‌رود امّا وای بر آن کسی که او را تسلیم کند.
\v 23 آنگاه آنان شروع کردند به پرسیدن از یکدیگر که کدام یک از ایشان باشد که این کار بکند؟
\v 24 و در میان ایشان جدالی نیز درگرفت که کدام یک از ایشان بزرگتر می‌باشد.
\v 25 آنگاه به ایشان گفت، پادشاهان امّت‌ها بر ایشان سروری می‌کنند و صاحبان قدرت خود را ولی‌نعمت می‌خوانند.
\v 26 امّا شما چنین مباشید، بلکه بزرگتر از شما مثل کوچکتر باشد و پیشوا چون خادم.
\v 27 زیرا کدام‌یک بزرگتر است؟ آنکه به غذا نشیند یا آنکه خدمت کند؟ آیا نه آنکه نشسته است؟ امّا من در میان شما چون خادم هستم.
\v 28 و شما کسانی می‌باشید که در آزمایشهای من با من به سر بردید.
\v 29 و من ملکوتی برای شما قرار می‌دهم چنانکه پدرم برای من مقرّر فرمود،
\v 30 تا در ملکوت من از سفرهٔ من بخورید و بنوشید و بر کرسیها نشسته بر دوازده قبیلهٔ اسرائیل داوری کنید.
\v 31 پس خداوند گفت، ای شَمعون، ای شَمعون، اینک شیطان خواست شما را چون گندم غربال کند،
\v 32 امّا من برای تو دعا کردم تا ایمانت تلف نشود؛ و هنگامی که تو بازگشت کنی برادران خود را استوار نما.
\v 33 به وی گفت، ای خداوند حاضرم که با تو بروم حتی در زندان و در مرگ.
\v 34 گفت، تو را می‌گویم ای پِطرُس، امروز خروس بانگ نزده باشد که سه مرتبه انکار خواهی کرد که مرا نمی‌شناسی.
\v 35 و به ایشان گفت، هنگامی که شما را بی‌کیسه و توشه‌دان و کفش فرستادم، به هیچ چیز محتاج شدید؟ گفتند، هیچ.
\v 36 پس به ایشان گفت، امّا الآن هر که کیسه دارد، آن را بردارد و همچنین توشه‌دان را و کسی که شمشیر ندارد جامهٔ خود را فروخته، آن را بخرد.
\v 37 زیرا به شما می‌گویم که این نوشته در من می‌باید به انجام رسید: و او با گناهکاران محسوب شد؛ زیرا هر چه دربارهٔ من است، پایانی دارد.
\v 38 گفتند، ای خداوند اینک دو شمشیر. به ایشان گفت، کافی است.
\v 39 و برحسب عادت بیرون شده، به کوه زیتون رفت و شاگردانش از پی او رفتند.
\v 40 و چون به آن مکان رسید، به ایشان گفت، دعا کنید تا در امتحان نیفتید.
\v 41 و او از ایشان به مسافت پرتاپ سنگی دور شده، به زانو درآمد و دعا کرده، گفت،
\v 42 ای پدر اگر ارادهٔ توست، این جام را از من بگردان، امّا نه خواست من بلکه به ارادهٔ تو.
\v 43 و فرشته‌ای از آسمان بر او ظاهر شده، او را تقویت می‌نمود.
\v 44 پس در عذاب افتاده، به سعی شدیدتر دعا کرد، چنانکه عرق او مثل قطرات خون بود که بر زمین می‌ریخت.
\v 45 پس از دعا برخاسته، نزد شاگردان خود آمده، ایشان را از غم در خواب یافت.
\v 46 به ایشان گفت، برای چه در خواب هستید؟ برخاسته، دعا کنید تا در امتحان نیفتید!
\v 47 و سخن هنوز بر زبانش بود که ناگاه جمعی آمدند و یکی از آن دوازده که یهودا نام داشت بر دیگران سبقت جُسته، نزد عیسی آمد تا او را ببوسد.
\v 48 و عیسی بدو گفت، ای یهودا آیا به بوسه پسر انسان را تسلیم می‌کنی؟
\v 49 آنگاه آنانی که در اطرافش بودند چون دیدند که چه خواهد شد، بدو گفتند، خداوندا به شمشیر بزنیم؟
\v 50 و یکی از ایشان، غلام کاهن اعظم را زده، گوش راست او را از تن جدا کرد.
\v 51 عیسی پاسخ داده گفت، تا به این حد بگذارید. و گوش او را لمس نموده، شفا داد.
\v 52 پس عیسی به رؤسای کاهنان و سرداران سپاه معبد و مشایخی که نزد او آمده بودند گفت، گویا بر دزد با شمشیرها و چوبها بیرون آمدید.
\v 53 وقتی که هر روزه در معبد با شما می‌بودم دست بر من دراز نکردید، امّا این است ساعت شما و قدرت تاریکی.
\v 54 پس او را گرفته بردند و به خانهٔ کاهن اعظم آوردند و پِطرُس از دور از عقب می‌آمد.
\v 55 و چون در میان ایوان آتش افروخته، گردش نشسته بودند، پِطرُس در میان ایشان بنشست.
\v 56 آنگاه کنیزکی چون او را در روشنی آتش نشسته دید، بر او چشم دوخته، گفت، این شخص هم با او می‌بود.
\v 57 او وی را انکار کرده، گفت، ای زن او را نمی‌شناسم.
\v 58 و کمی بعد دیگری او را دیده گفت، تو از اینها هستی. پِطرُس گفت، ای مرد، من نیستم.
\v 59 و چون تقریباً یک ساعت گذشت، یکی دیگر با تأکید گفت، بی‌گمان این شخص از رفقای او است زیرا که جلیلی هم هست.
\v 60 پِطرُس گفت، ای مرد نمی‌دانم چه می‌گویی؟ در همان ساعت که این را می‌گفت، خروس بانگ زد.
\v 61 آنگاه خداوند رو گردانیده، به پِطرُس نظر افکند. پس پِطرُس آن کلامی را که خداوند به وی گفته بود به‌خاطر آورد که، قبل از بانگ زدن خروس سه مرتبه مرا انکار خواهی کرد.
\v 62 پس پِطرُس بیرون رفته، به تلخی بگریست.
\v 63 و کسانی که عیسی را گرفته بودند، او را تازیانه زده، استهزا نمودند.
\v 64 و چشم او را بسته سیلی بر رویش زدند و از وی سؤال کرده، گفتند، نبوّت کن! چه کسی تو را زده است؟
\v 65 و بسیار کفر دیگر به وی گفتند.
\v 66 و چون روز شد، اهل شورای قوم یعنی رؤسای کاهنان و کاتبان فراهم آمده، در مجلس خود او را آورده،
\v 67 گفتند، اگر تو مسیح هستی به ما بگو. او به ایشان گفت، اگر به شما گویم مرا باور نخواهید کرد.
\v 68 و اگر هم از شما سؤال کنم، جواب نمی‌دهید، و مرا رها نمی‌کنید.
\v 69 امّا بعد از این پسر انسان به طرف راست قوّت خدا خواهد نشست.
\v 70 همه گفتند، پس تو پسرِ خدا هستی؟ او به ایشان گفت، شما می‌گویید که من هستم.
\v 71 گفتند، دیگر ما را چه نیاز به شهادت است؟ زیرا خود از زبانش شنیدیم.