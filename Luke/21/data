\c 21
\p
\v 1 و نظر کرده، ثروتمندانی را دید که هدایای خود را در خزانه می‌اندازند.
\v 2 و بیوه زنی فقیر را دید که دو سکّه در آنجا انداخت.
\v 3 پس گفت: هرآینه به شما می‌گویم این بیوه فقیر از همهٔ آنها بیشتر انداخت.
\v 4 زیرا که همهٔ ایشان از فزونی خود در هدایای خدا انداختند، امّا این زن از تنگدستی خود تمامی معیشت خویش را انداخت.
\v 5 و چون بعضی در وصف معبد سخن می‌گفتند که به سنگهای خوب و هدایا آراسته شده است گفت:
\v 6 روزهایی خواهد آمد که از این چیزهایی که می‌بینید، سنگی بر سنگی گذارده نشود، مگر اینکه به زیر افکنده خواهد شد.
\v 7 و از او سؤال نموده، گفتند: ای استاد پس این امور کی واقع می‌شود و علامت نزدیک شدن این وقایع چیست؟
\v 8 گفت، مراقب باشید که گمراه نشوید. زیرا که بسیاری به نام من آمده خواهند گفت که من هستم و وقت نزدیک است. پس از پی ایشان مروید.
\v 9 و چون اخبار جنگها و آشوبها را بشنوید، مضطرب مشوید زیرا که وقوع این امور اوّل ضروری است امّا پایان بلافاصله نیست.
\v 10 پس به ایشان گفت: قومی با قومی و مملکتی با مملکتی مقاومت خواهند کرد.
\v 11 و زلزله‌های عظیم در جایها و قحطیها و وباها پدید و چیزهای هولناک و علامات بزرگ از آسمان ظاهر خواهد شد.
\v 12 و قبل از این همه، بر شما دست‌اندازی خواهند کرد و جفا نموده، شما را به کنیسه‌ها و زندانها خواهند سپرد و در حضور پادشاهان و فرمانروایان بجهت نام من خواهند برد.
\v 13 و این برای شما به عرض شهادت خواهد انجامید.
\v 14 پس در دلهای خود قرار دهید که برای دفاع خود، از قبل اندیشه نکنید،
\v 15 زیرا که من به شما زبانی و حکمتی خواهم داد که همهٔ دشمنان شما با آن مقاومت و مباحثه نتوانند نمود.
\v 16 و والدین و برادران و خویشان و دوستان، شما را تسلیم خواهند کرد و بعضی از شما را به قتل خواهند رسانید.
\v 17 و همهٔ مردم به جهت نام من از شما نفرت خواهند داشت.
\v 18 امّا مویی از سر شما گُم نخواهد شد.
\v 19 جانهای خود را به صبر دریابید.
\v 20 و چون بینید که اورشلیم به لشکرها محاصره شده است، آنگاه بدانید که ویرانی آن نزدیک است.
\v 21 آنگاه هر که در یهودیّه باشد، به کوهستان فرار کند و هر که در شهر باشد، بیرون رود و هر که در صحرا بود، داخل شهر نشود.
\v 22 زیرا که همان است ایّام انتقام، تا آنچه مکتوب است تمام شود.
\v 23 امّا وای بر آبستنان و شیردهندگان در آن ایّام، زیرا تنگی سخت بر روی زمین و غضب بر این قوم حادث خواهد شد.
\v 24 و به دم شمشیر خواهند افتاد و در میان همهٔ امّت‌ها به اسیری خواهند رفت و اورشلیم پایمال امّت‌ها خواهد شد تا زمانهای امّت‌ها به انجام رسد.
\v 25 و در خورشید و ماه و ستارگان نشانه‌هایی خواهد بود و بر زمین تنگی و پریشانی از برای امّت‌ها روی خواهد نمود به‌سبب خروش دریا و امواجش.
\v 26 و دلهای مردم ضعف خواهد کرد از وحشت و انتظار آن وقایعی که بر زمین ظاهر می‌شود، زیرا نیروهای آسمان متزلزل خواهد شد.
\v 27 و آنگاه پسر انسان را خواهند دید که بر ابری سوار شده با قدرت و جلال عظیم می‌آید.
\v 28 و چون ابتدای این چیزها بشود، به بالا نگریسته، سرهای خود را بلند کنید از آن جهت که رستگاری شما نزدیک است.
\v 29 و برای ایشان مثلی گفت که: درخت انجیر و سایر درختان را ملاحظه نمایید،
\v 30 که چون می‌بینید شکوفه می‌کند، خود می‌دانید که تابستان نزدیک است.
\v 31 و همچنین شما نیز چون بینید که این امور واقع می‌شود، بدانید که ملکوت خدا نزدیک شده است.
\v 32 هرآینه به شما می‌گویم که تا همهٔ این امور واقع نشود، این نسل نخواهد گذشت.
\v 33 آسمان و زمین زایل می‌شود امّا سخنان من زایل نخواهد شد.
\v 34 پس مراقب خود باشید مبادا دلهای شما از پرخوری و مستی و اندیشه‌های دنیوی، سنگین گردد و آن روز ناگهان بر شما آید.
\v 35 زیرا که مثل دامی بر همهٔ ساکنین تمام روی زمین خواهد آمد.
\v 36 پس همیشه دعا کرده، بیدار باشید تا شایستهٔ آن شوید که از همهٔ این چیزهایی که به وقوع خواهد پیوست نجات یابید و در حضور پسر انسان بایستید.
\v 37 و روزها را در معبد تعلیم می‌داد و شبها بیرون رفته، در کوه معروف به زیتون به سر می‌برد.
\v 38 و هر بامداد قوم نزد وی در معبد می‌شتافتند تا کلام او را بشنوند.