\c 30
\p
\v 1 و چون همهٔ این چیزها، یعنی برکت و لعنتی که پیش روی تو گذاشتم بر تو عارض شود، و آنها را در میان همهٔ امّت‌هایی که یهُوَه، خدایت، تو را به آنجا خواهد راند، بیاد آوری،
\v 2 و تو با فرزندانت با تمامی دل و تمامی جان خود به سوی یهُوَه خدایت بازگشت نموده، قول او را موافق هر آنچه که من امروز به تو امر می‌فرمایم، اطاعت نمایی،
\v 3 آنگاه یهُوَه خدایت اسیری تو را برگردانیده، بر تو ترحّم خواهد کرد، و رجوع کرده، تو را از میان همهٔ امّت‌هایی که یهُوَه، خدایت، تو را به آنجا پراکنده کرده است، جمع خواهد نمود.
\v 4 اگر آوارگی تو تا کران آسمان بشود، یهُوَه، خدایت، تو را از آنجا جمع خواهد کرد و تو را از آنجا خواهد آورد.
\v 5 و یهُوَه، خدایت، تو را به زمینی که پدرانت مالک آن بودند خواهد آورد، و مالک آن خواهی شد، و بر تو احسان نموده، تو را بیشتر از پدرانت خواهد افزود.
\v 6 و یهُوَه خدایت دل تو و دل نسل تو را ختنه خواهد ساخت تا یهُوَه خدایت را به تمامی دل و تمامی جان خود دوست داشته، زنده بمانی.
\v 7 و یهُوَه خدایت همهٔ این لعنتها را بر دشمنان و بر خصمانت که تو را آزردند، نازل خواهد گردانید.
\v 8 و تو بازگشت نموده، قول خداوند را اطاعت خواهی کرد، و همهٔ اوامر او را که من امروز به تو امر می‌فرمایم، بجا خواهی آورد.
\v 9 و یهُوَه، خدایت، تو را در تمامی اعمال دستت و در میوۀ بطنت و نتایج بهایمت و محصول زمینت به نیکویی خواهد افزود، زیرا خداوند بار دیگر بر تو برای نیکویی شادی خواهد کرد، چنانکه بر پدران تو شادی نمود،
\v 10 اگر صدای یهُوَه خدای خود را اطاعت نموده، اوامر و فرایض او را که در طومار این شریعت مکتوب است، نگاه داری، و به سوی یهُوَه، خدای خود، با تمامی دل و تمامی جان بازگشت نمایی.
\v 11 زیرا این حکمی که من امروز به تو امر می‌فرمایم، برای تو مشکل نیست و از تو دور نیست.
\v 12 نه در آسمان است تا بگویی کیست که به آسمان برای ما صعود کرده، آن را نزد ما بیاورد و آن را به ما بشنواند تا به عمل آوریم؛
\v 13 و نه آن طرف دریا که بگویی کیست که برای ما به آنطرف دریا عبور کرده، آن را نزد ما بیاورد و به ما بشنواند تا به عمل آوریم.
\v 14 بلکه این کلام، بسیار نزدیک توست و در دهان و دل توست تا آن را بجا آوری.
\v 15 ببین امروز حیات و نیکویی و مرگ و بدی را پیش روی تو گذاشتم.
\v 16 چونکه من امروز تو را امر می‌فرمایم که یهُوَه خدای خود را دوست بداری و در راه‌های او رفتار نمایی، و اوامر و فرایض و احکام او را نگاه داری تا زنده مانده، افزوده شوی، و تا یهُوَه، خدایت، تو را در زمینی که برای تصرفش به آن داخل می‌شوی، برکت دهد.
\v 17 امّا اگر دل تو برگردد و اطاعت ننمایی و فریفته شده، خدایان دیگر را سجده و عبادت‌نمایی،
\v 18 پس امروز به شما اطّلاع می‌دهم که البتّه هلاک خواهید شد، و در زمینی که از اُردُن عبور می‌کنید تا در آن داخل شده، تصرف نمایید، عمر طویل نخواهید داشت.
\v 19 امروز آسمان و زمین را بر شما شاهد می‌آورم که حیات و مرگ و برکت و لعنت را پیش روی تو گذاشتم؛ پس حیات را برگزین تا تو با نسلت زنده بمانی.
\v 20 و تا یهُوَه خدای خود را دوست بداری و صدای او را بشنوی و به او ملصق شوی، زیرا که او حیات تو و درازی عمر توست تا در زمینی که خداوند برای پدرانت، ابراهیم و اسحاق و یعقوب، قسم خورد که آن را به ایشان بدهد، ساکن شوی.