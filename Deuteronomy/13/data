\c 13
\p
\v 1 اگر در میان تو نبیای یا بیننده خواب از میان شما برخیزد، و آیت یا معجزه‌ای برای شما ظاهر سازد،
\v 2 و آن آیت یا معجزه واقع شود که از آن تو را خبر داده، گفت خدایان دیگر را که نمی‌شناسی پیروی نماییم، و آنها را عبادت کنیم،
\v 3 سخنان آن نبی یا بیننده خواب را مشنو، زیرا که یهُوَه، خدای شما، شما را امتحان می‌کند، تا بداند که آیا یهُوَه، خدای خود را به تمامی دل و به تمامی جان خود محبّت می‌نمایید؟
\v 4 یهُوَه خدای خود را پیروی نمایید و از او بترسید، و اوامر او را نگاه دارید، و قول او را بشنوید و او را عبادت نموده، به او ملحق شوید.
\v 5 و آن نبی یا بینندۀ خواب کشته شود، زیرا که سخنان فتنه‌انگیز بر یهُوَه خدای شما که شما را از زمین مصر بیرون آورد، و تو را از خانه بندگی فدیه داد، گفته است تا تو را از طریقی که یهُوَه خدایت به تو امر فرمود تا با آن رفتار نمایی، منحرف سازد.پس به این طور بدی را از میان خود دور خواهی کرد.
\v 6 و اگر برادرت که پسر مادرت باشد یا پسر یا دختر تو یا زن هم‌آغوش تو یا رفیقت که مثل جان تو باشد، تو را مخفیانه اغوا کند، و گوید که برویم و خدایان دیگر را که تو و پدران تو نشناختید عبادت نماییم،
\v 7 از خدایان امّت‌هایی که به اطراف شما می‌باشند، خواه به تو نزدیک و خواه از تو دور باشند، از اقصای زمین تا اقصای دیگر آن،
\v 8 او را قبول مکن و او را گوش مده، و چشم تو بر وی رحم نکند و بر او شفقت منما و او را پنهان مکن.
\v 9 البتّه او را به قتل رسان، دست تو اوّل به قتل او دراز شود و بعد دست تمامی قوم.
\v 10 و او را به سنگ سنگسار نما تا بمیرد، چونکه می‌خواست تو را از یهُوَه، خدایت، که تو را از زمین مصر از خانه بندگی بیرون آورد، منحرف سازد.
\v 11 و همهٔ اسرائیلیان چون بشنوند، خواهند ترسید و بار دیگر چنین امر زشت را در میان شما مرتکب نخواهند شد.
\v 12 اگر دربارهٔ یکی از شهرهایی که یهُوَه خدایت به تو به جهت سکونت می‌دهد خبر یابی،
\v 13 که بعضی پسران بلّیعال از میان تو بیرون رفته، ساکنان شهر خود را منحرف ساخته، گفته‌اند برویم و خدایان دیگر را که نشناخته‌اید، عبادت نماییم،
\v 14 آنگاه تفحّص و تجسس نموده، نیکو استفسار نما. و اینک اگر این امر، صحیح و یقین باشد که این رجاست در میان تو معمول شده است،
\v 15 البتّه ساکنان آن شهر را به دم شمشیر بکُش و آن را با هرچه در آن است و بهایمش را به دم شمشیر هلاک نما.
\v 16 و همه غنیمت آن را درمیان کوچه‌اش جمع کن و شهر را با تمامی غنیمتش برای یهُوَه خدایت به آتش بالکلّ بسوزان، و آن تا به ابد توده‌ای خواهد بود و بار دیگر بنا نخواهد شد.
\v 17 و از چیزهای حرام شده چیزی به دستت نچسبد تا خداوند از شدت خشم خود برگشته، برتو رحمت و رأفت بنماید، و تو را بیفزاید بطوری که برای پدرانت قَسَم خورده بود،
\v 18 هنگامی که قول یهُوَه خدای خود را شنیده، و همه اوامرش را که من امروز به تو امر می‌فرمایم نگاه داشته، آنچه در نظر یهُوَه خدایت راست است، به عمل آورده باشی.
