\c 24
\p
\v 1 چون کسی زنی گرفته، به ازدواج خود درآورد، اگر در نظر او پسند نیاید از این که چیزی ناشایسته در او بیابد، آنگاه طلاق‌نامه‌ای نوشته، بدستش دهد، و او را از خانه‌اش رها کند.
\v 2 و از خانه او روانه شده، برود و زن دیگری شود.
\v 3 و اگر شوهر دیگر نیز او را مکروه دارد و طلاق‌نامه‌ای نوشته، به دستش بدهد و او را از خانه‌اش رها کند، یا اگر شوهری دیگر که او را به زنی گرفت، بمیرد،
\v 4 شوهر اوّل که او را رها کرده بود، نمی‌تواند دوباره او را به ازدواج خود درآورد. بعد از آن که ناپاک شده است، زیرا که این به نظر خداوند مکروه است. پس بر زمینی که یهُوَه، خدایت، تو را به ملکیت می‌دهد، گناه میاور.
\v 5 چون کسی زن تازه‌ای بگیرد، در لشکر بیرون نرود، و هیچ کار به او تکلیف نشود، تا یک سال در خانۀ خود آزاد بماند، و زنی را که گرفته است، مسرور سازد.
\v 6 هیچکس آسیا یا سنگ بالایی آن را به گرو نگیرد، زیرا که جان را به گرو گرفته است.
\v 7 اگر کسی یافت شود که یکی از برادران خود از بنی‌اسرائیل را دزدیده، بر او ظلم کند یا بفروشد، آن دزد کشته شود، پس بدی را از میان خود دور کرده‌ای.
\v 8 دربارۀ بلای جذام هوشیار باش که به هر آنچه لاویان کاهنان شما را تعلیم دهند، به دقت توجّه نموده، عمل نمایید و موافق آنچه به ایشان امر فرمودم، هوشیار باشید که عمل نمایید.
\v 9 بیاد آور که یهُوَه خدایت در راه با مریم چه کرد، وقتی که شما از مصر بیرون آمدید.
\v 10 چون به همسایۀ خود هر قسم قرض دهی، برای گرفتن گرو به خانه‌اش داخل مشو.
\v 11 بلکه بیرون بایست تا شخصی که به او قرض می‌دهی گرو را نزد تو بیرون آورد.
\v 12 و اگر مرد فقیر باشد در گرو او مخواب.
\v 13 البتّه به وقت غروب آفتاب، گرو را به او پس بده، تا در لباس خود بخوابد و تو را برکت دهد و به حضور یهُوَه خدایت، عدالت شمرده خواهد شد.
\v 14 بر کارگری که فقیر و نیازمند باشد، خواه از برادرانت و خواه از غریبانی که در زمینت در اندرون دروازه‌های تو باشند ظلم منما.
\v 15 در همان روز مزدش را بده، و آفتاب بر آن غروب نکند، چونکه او فقیر است و دل خود را به آن بسته است، مبادا بر تو نزد خداوند فریاد برآورد و برای تو گناه باشد.
\v 16 پدران به عوض پسران کشته نشوند، و نه پسران به عوض پدران کشته شوند. هر کس برای گناه خود کشته شود.
\v 17 داوری غریب و یتیم را منحرف مساز، و جامۀ بیوه را به گرو مگیر.
\v 18 و بیاد آور که در مصر غلام بودی و یهُوَه، خدایت، تو را از آنجا فدیه داد. بنابراین من تو را امر می‌فرمایم که این کار را معمول داری.
\v 19 چون محصول خود را در مزرعۀ خویش درو کنی، و در مزرعه، بافه‌ای فراموش کنی، برای برداشتن آن برمگرد؛ برای غریب و یتیم و بیوه‌زن باشد تا یهُوَه خدایت تو را در همۀ کارهای دستت برکت دهد.
\v 20 چون زیتون خود را بتکانی، بار دیگر شاخه‌ها را متکان؛ برای غریب و یتیم و بیوه‌باشد.
\v 21 چون انگور تاکستان خود را بچینی بار دیگر آن را مچین ، برای غریب و یتیم و بیوه باشد.
\v 22 و بیاد آور که در زمین مصر غلام بودی. بنابراین تو را امر می‌فرمایم که این کار را معمول داری.