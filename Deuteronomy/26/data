\c 26
\p
\v 1 و چون به زمینی که یهُوَه خدایت تو را نصیب می‌دهد داخل شدی، و در آن تصرف نموده، ساکن گردیدی،
\v 2 آنگاه نوبر تمامی حاصل زمین را که از زمینی که یهُوَه خدایت به تو می‌دهد، جمع کرده باشی بگیر، و آن را در سبد گذاشته، به مکانی که یهُوَه خدایت برگزیند تا نام خود را در آن ساکن گرداند، برو.
\v 3 و نزد کاهنی که در آن روزها باشد رفته، وی را بگو، امروز برای یهُوَه خدایت اقرار می‌کنم که به زمینی که خداوند برای پدران ما قسم خورد که به ما بدهد، داخل شده‌ام.
\v 4 و کاهن سبد را از دستت گرفته، پیش مذبح یهُوَه خدایت بگذارد.
\v 5 پس تو به حضور یهُوَه خدای خود اقرار کرده، بگو، پدر من اَرامی آواره بود، و با عددی کم به مصر فرود شده، در آنجا غربت پذیرفت، و در آنجا امّتی بزرگ و عظیم و زیاد شد.
\v 6 و مصریان با ما بدرفتاری نموده، ما را ذلیل ساختند، و بندگی سخت بر ما نهادند.
\v 7 و چون نزد یهُوَه، خدای پدران خود، فریاد برآوردیم، خداوند صدای ما را شنید و مشقت و محنت و تنگی ما را دید.
\v 8 و خداوند ما را از مصر به دست قوی و بازوی افراشته و ترس عظیم، و با آیات و معجزات بیرون آورد.
\v 9 و ما را به این مکان درآورده، این زمین را زمینی که به شیر و شهد جاری است به ما بخشید.
\v 10 و الآن اینک نوبر حاصل زمینی را که تو ای خداوند به من دادی، آورده‌ام. پس آن را به حضور یهُوَه خدای خود بگذار، و به حضور یهُوَه، خدایت، عبادت نما.
\v 11 و تو با لاوی و غریبی که در میان تو باشد از تمامی نیکویی که یهُوَه، خدایت، به تو و به‌خاندانت بخشیده است، شادی خواهی نمود.
\v 12 و در سال سوم که سال عشر است، چون از گرفتن تمامی عشر محصول خود فارغ شدی، آن را به لاوی و غریب و یتیم و بیوه‌زن بده، تا در اندرون دروازه‌های تو بخورند و سیر شوند.
\v 13 و به حضور یهُوَه خدایت بگو، موقوفات را از خانۀ خود بیرون کردم، و آنها را نیز به لاوی و غریب و یتیم و بیوه‌زن، موافق تمامی اوامری که به من امر فرمودی، دادم، و از اوامر تو تجاوز ننموده، فراموش نکردم.
\v 14 در ماتم خود از آنها نخوردم و در نجاستی از آنها صرف ننمودم، و برای مردگان از آنها ندادم، بلکه به قول یهُوَه، خدایم، گوش داده، موافق هر آنچه به من امر فرمودی، رفتار نمودم.
\v 15 از مسکن مقدّس خود از آسمان بنگر، و قوم خود اسرائیل و زمینی را که به ما دادی چنانکه برای پدران ما قسم خوردی، زمینی که به شیر و شهد جاری است، برکت بده،.
\v 16 امروز یهُوَه، خدایت، تو را امر می‌فرماید که این فرایض و احکام را بجا آوری، پس آنها را به تمامی دل و تمامی جان خود نگاه داشته، بجا آور.
\v 17 امروز به یهُوَه اقرار نمودی که خدای توست، و اینکه به راه‌های او رفتار خواهی نمود، و فرایض و اوامر و احکام او را نگاه داشته، صدای او را خواهی شنید.
\v 18 و خداوند امروز به تو اقرار کرده است که تو قوم خاص او هستی، چنانکه به تو وعده داده است، و تا تمامی اوامر او را نگاه داری.
\v 19 و تا تو را در ستایش و نام و اکرام‌از همهٔ امّت‌هایی که ساخته است، بلند گرداند، و تا برای یهُوَه، خدایت، قوم مقدّس باشی، چنانکه وعده داده است.