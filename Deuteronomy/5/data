\c 5
\p
\v 1 و موسی تمامی بنی‌اسرائیل را خوانده، به ایشان گفت، ای اسرائیل فرایض و احکامی را که من امروز به گوش شما می‌گویم بشنوید، تا آنها را یاد گرفته، متوجّه باشید که آنها را بجا آورید.
\v 2 یهُوَه خدای ما با ما در حوریب عهد بست.
\v 3 خداوند این عهد را با پدران ما نبست، بلکه با ما که جمیعاً امروز در اینجا زنده هستیم.
\v 4 خداوند در کوه از میان آتش با شما روبرو متکلّم شد.
\v 5 (من در آن وقت میان خداوند و شما ایستاده بودم، تا کلام خداوند را برای شما بیان کنم، زیرا که شما به سبب آتش می‌ترسیدید و به فراز کوه برنیامدید) و گفت،
\v 6 من هستم یهُوَه، خدای تو، که تو را از زمین مصر از خانه بندگی بیرون آوردم.
\v 7 تو را به حضور من خدایان دیگر نباشند.
\v 8 به جهت خود صورت تراشیده یا هیچ تمثالی از آنچه بالا در آسمان، یا از آنچه پایین در زمین، یا از آنچه در آبهای زیر زمین است مساز.
\v 9 آنها را سجده و عبادت منما. زیرا من که یهُوَه خدای تو هستم، خدای غیورم، و گناه پدران را بر پسران تا پشت سوم و چهارم از آنانی که مرا دشمنی دارند، می‌رسانم.
\v 10 و رحمت می‌کنم تا هزار پشت برآنانی که مرا دوست دارند و احکام مرا نگاه دارند.
\v 11 نام یهُوَه خدای خود را به باطل مبر، زیرا خداوند کسی را که نام او را به باطل بَرَد، بی‌گناه نخواهد شمرد.
\v 12 روز سَبَّت را نگاه دار و آن را تقدیس نما، چنانکه یهُوَه خدایت به تو امر فرموده است.
\v 13 شش روز مشغول باش و هرکار خود را بکن.
\v 14 امّا روز هفتمین سَبَّت یهُوَه خدای توست. در آن هیچکاری مکن، تو و پسرت و دخترت و غلامّت و کنیزت و گاوت و الاغت و همه بهایمت و مهمانت که در اندرون دروازه‌های تو باشد، تا غلامّت و کنیزت مثل تو آرام گیرند.
\v 15 و بیاد آور که در زمین مصر غلام بودی، و یهُوَه خدایت تو را به دست قوی و بازوی دراز از آنجا بیرون آورد. بنابراین یهُوَه، خدایت، تو را امر فرموده است که روز سَبَّت را نگاه داری.
\v 16 پدر و مادر خود را حرمت دار، چنانکه یهُوَه خدایت تو را امر فرموده است، تا روزهایت‌دراز شود و تو را در زمینی که یهُوَه خدایت به تو می‌بخشد، نیکویی باشد.
\v 17 قتل مکن.
\v 18 و زنا مکن.
\v 19 و دزدی مکن.
\v 20 و بر همسایه خود شهادت دروغ مده.
\v 21 و بر زن همسایه‌ات طمع مورز، و به خانه همسایه‌ات و به مزرعه او و به غلامش و کنیزش و گاوش و الاغش و به هرچه از آنِ همسایه تو باشد، طمع مکن.
\v 22 این سخنان را خداوند به تمامی جماعت شما در کوه از میان آتش و ابر و تاریکی غلیظ به صدای بلند گفت، و بر آنها چیزی نیفزود و آنها را بر دو لوح سنگ نوشته، به من داد.
\v 23 و چون شما آن صدا را از میان تاریکی شنیدید، و کوه به آتش می‌سوخت، شما با همهٔ رؤسای قبیله‌ها و مشایخ خود نزد من آمده،
\v 24 گفتید، اینک یهُوَه، خدای ما، جلال و عظمت خود را بر ما ظاهر کرده است، و صدای او را از میان آتش شنیدیم؛ پس امروز دیدیم که خدا با انسان سخن می‌گوید و زنده است.
\v 25 و امّا الآن چرا بمیریم زیرا که این آتشِ عظیمْ ما را خواهد سوخت؛ اگر صدای یهُوَه خدای خود را دیگر بشنویم، خواهیم مُرد.
\v 26 زیرا از تمامی بشر کیست که مثل ما صدای خدای زنده را که از میان آتش سخن گوید، بشنود و زنده ماند؟
\v 27 تو نزدیک برو و هرآنچه یهُوَه خدای ما بگوید، بشنو و هرآنچه یهُوَه خدای ما به تو بگوید برای ما بیان کن، پس خواهیم شنید و به عمل خواهیم آورد.
\v 28 و خداوند صدای سخنان شما را که به من‌گفتید شنید، و خداوند مرا گفت، صدای سخنان این قوم را که به تو گفتند، شنیدم؛ هرچه گفتند نیکو گفتند.
\v 29 کاش که دلی را مثل این داشتند تا از من می‌ترسیدند، و تمامی اوامر مرا در هر وقت بجا می‌آوردند، تا ایشان را و فرزندان ایشان را تا به ابد نیکو باشد.
\v 30 برو و ایشان را بگو به خیمه‌های خود برگردید.
\v 31 و امّا تو در اینجا پیش من بایست، تا همهٔ اوامر و فرایض و احکامی را که می‌باید به ایشان تعلیم دهی به تو بگویم، و آنها را در زمینی که من به ایشان می‌دهم تا در آن تصرّف نمایند، بجا آورند.
\v 32 پس توجّه نمایید تا آنچه یهُوَه، خدای شما، به شما امر فرموده است، به عمل آورید، و به راست و چپ انحراف منمایید.
\v 33 در تمامی آن طریقی که یهُوَه، خدای شما، به شما امر فرموده است، رفتار نمایید، تا برای شما نیکو باشد و ایّام خود را در زمینی که به تصرف خواهید آورد، طویل نمایید.
