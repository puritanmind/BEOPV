\c 31
\p
\v 1 و موسی رفته، این سخنان را به تمامی اسرائیل بیان کرد،
\v 2 و به ایشان گفت، من امروز صد و بیست ساله هستم و دیگر طاقت خروج و دخول ندارم، و خداوند به من گفته است که از این اُردُن عبور نخواهی کرد.
\v 3 یهُوَه خدای تو، خود به حضور تو عبور خواهد کرد، و او این امّت‌ها را از حضور تو هلاک خواهد ساخت، تا آنها را به تصرف آوری، و یوشع نیز پیش روی تو عبور خواهد نمود چنانکه خداوند گفته است.
\v 4 و خداوند چنانکه به سیحون و عوج، دو پادشاه اموریان، که هلاک ساخت و به زمین ایشان عمل نمود، به اینها نیز رفتار خواهد کرد.
\v 5 پس چون خداوند ایشان را به دست شما تسلیم کند، شما با ایشان موافق تمامی حکمی که به شما امر فرمودم، رفتار نمایید.
\v 6 قوی و دلیر باشید و از ایشان ترسان و هراسان مباشید، زیرا یهُوَه،خدایت، خود با تو می‌رود و تو را وا نخواهد گذاشت و ترک نخواهد نمود.
\v 7 و موسی یوشع را خوانده، در نظر تمامی اسرائیل به او گفت، قوی و دلیر باش زیرا که تو با این قوم به زمینی که خداوند برای پدران ایشان قسم خورد که به ایشان بدهد داخل خواهی شد، و تو آن را برای ایشان تقسیم خواهی نمود.
\v 8 و خداوند خود پیش روی تو می‌رود. او با تو خواهد بود و تو را وانخواهد گذاشت و ترک نخواهد نمود. پس ترسان و هراسان مباش.
\v 9 و موسی این تورات را نوشته، آن را به بنی‌لاوی کاهنان که تابوت عهد خداوند را برمی‌داشتند و به همهٔ مشایخ اسرائیل سپرد.
\v 10 و موسی ایشان را امر فرموده، گفت، که در آخر هر هفت سال، در وقتِ معینِ سالِ انفکاک در عید خیمه‌ها،
\v 11 چون همهٔ اسرائیل بیایند تا به حضور یهُوَه خدای تو در مکانی که او برگزیند حاضر شوند، آنگاه این تورات را پیش همهٔ اسرائیل در گوش ایشان بخوان.
\v 12 قوم را از مردان و زنان و اطفال و غریبانی که در دروازه‌های تو باشند جمع کن تا بشنوند، و تعلیم یافته، از یهُوَه خدای شما بترسند و به عمل نمودن همهٔ سخنان این تورات هوشیار باشند.
\v 13 و تا پسران ایشان که ندانسته‌اند، بشنوند، و تعلیم یابند، تا مادامی که شما بر زمینی که برای تصرفش از اُردُن عبور می‌کنید زنده باشید، از یهُوَه خدای شما بترسند.
\v 14 و خداوند به موسی گفت، اینک ایّام مردن تو نزدیک است؛ یوشع را طلب نما و در خیمۀ اجتماع حاضر شوید تا او را وصیّت نمایم. پس موسی و یوشع رفته، در خیمۀ اجتماع حاضر شدند.
\v 15 و خداوند در ستون ابر در خیمه ظاهر شد و ستون ابر، بر در خیمه ایستاد.
\v 16 و خداوند به موسی گفت، اینک با پدران خود می‌خوابی؛ و این قوم برخاسته، در پی خدایان بیگانۀ زمینی که ایشان به آنجا در میان آنها می‌روند، زنا خواهند کرد و مرا ترک کرده، عهدی را که با ایشان بستم، خواهند شکست.
\v 17 و در آن روز، خشم من بر ایشان مشتعل شده، ایشان را ترک خواهم نمود، و روی خود را از ایشان پنهان کرده، تلف خواهند شد، و بدیها و تنگیهای بسیار به ایشان خواهد رسید، به حدی که در آن روز خواهند گفت، آیا این بدیها به ما نرسید از این جهت که خدای ما در میان ما نیست؟
\v 18 و به سبب تمامی بدی که کرده‌اند که به سوی خدایان دیگر برگشته‌اند، من در آن روز البتّه روی خود را پنهان خواهم کرد.
\v 19 پس الآن این سرود را برای خود بنویسید و تو آن را به بنی‌اسرائیل تعلیم داده، آن را در دهان ایشان بگذار تا این سرود برای من بر بنی‌اسرائیل شاهد باشد.
\v 20 زیرا چون ایشان را به زمینی که برای پدران ایشان قسم خورده بودم که به شیر و شهد جاری است، درآورده باشم، و چون ایشان خورده، و سیر شده، و فربه گشته باشند، آنگاه ایشان به سوی خدایان دیگر برگشته، آنها را عبادت خواهند نمود، و مرا اهانت کرده، عهد مرا خواهند شکست.
\v 21 و چون‌بدیها و تنگیهای بسیار بر ایشان عارض شده باشد، آنگاه این سرود مثل شاهد پیش روی ایشان شهادت خواهد داد، زیرا که از دهان نسل ایشان فراموش نخواهد شد، زیرا خیالات ایشان را نیز که امروز دارند می‌دانم، قبل از آن که ایشان را به زمینی که دربارۀ آن قسم خوردم، درآورم.
\v 22 پس موسی این سرود را در همان روز نوشته، به بنی‌اسرائیل تعلیم داد.
\v 23 و یوشع پسرِ نون را وصیّت نموده، گفت، قوی و دلیر باش زیرا که تو بنی‌اسرائیل را به زمینی که برای ایشان قسم خوردم داخل خواهی ساخت، و من با تو خواهم بود.
\v 24 و واقع شد که چون موسی نوشتن کلمات این تورات را در کتاب، تماماً به انجام رسانید،
\v 25 موسی به لاویانی که تابوت عهد خداوند را برمی‌داشتند وصیّت کرده، گفت،
\v 26 این کتاب تورات را بگیرید و آن را در پهلوی تابوت عهد یهُوَه، خدای خود، بگذارید تا در آنجا برای شما شاهد باشد.
\v 27 زیرا که من تمرد و گردن‌کشی شما را می‌دانم. اینک امروز که من هنوز با شما زنده هستم بر خداوند فتنه انگیخته‌اید، پس چند مرتبه زیاده بعد از وفات من.
\v 28 همهٔ مشایخ قبیله‌ها و سروران خود را نزد من جمع کنید تا این سخنان را در گوش ایشان بگویم، و آسمان و زمین را بر ایشان شاهد بگیرم.
\v 29 زیرا می‌دانم که بعد از وفات من، خویشتن را بالکلّ فاسد گردانیده، از طریقی که به شما امر فرمودم خواهید برگشت، و در روزهای آخر بدی بر شما عارض خواهد شد، زیرا که آنچه در نظر خداوند بد است خواهید کرد، و از اعمال دست خود، خشم خداوند را به‌هیجان خواهید آورد.
\v 30 پس موسی کلمات این سرود را در گوش تمامی جماعت اسرائیل تماماً گفت،