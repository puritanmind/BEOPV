\c 17
\p
\v 1 گاو یا گوسفندی که در آن عیب یا هیچ‌چیز بد باشد، برای یهُوَه خدای خود ذبح منما، چونکه آن، نزد یهُوَه خدایت مکروه است.
\v 2 اگر در میان تو، در یکی از دروازه‌هایت که یهُوَه خدایت به تو می‌دهد، مرد یا زنی پیدا شود که در نظر یهُوَه، خدایت، کار ناشایسته نموده، از عهد او تجاوز کند،
\v 3 و رفته خدایان دیگر را عبادت کرده، سجده نماید، خواه آفتاب یا ماه یا هر یک از اجرام آسمان که من امر نفرموده‌ام،
\v 4 و از آن اطّلاع یافته، بشنوی، پس نیکو تفحّص کن؛ و اینک اگر راست و یقین باشد که این رجاست در اسرائیل واقع شده است.
\v 5 آنگاه آن مرد یا زن را که این کار بد را در دروازه‌هایت کرده است، بیرون آور، و آن مرد یا زن را با سنگها سنگسار کن تا بمیرند.
\v 6 از گواهی دو یا سه شاهد، آن شخصی‌که مستوجب مرگ است کشته شود؛ از گواهی یک نفر کشته نشود.
\v 7 اولاً دست شاهدان به جهت کشتنش بر او افراشته شود، و بعد از آن، دست تمامی قوم؛ پس بدی را از میان خود دور کرده‌ای.
\v 8 اگر در میان تو امری که حکم بر آن مشکل شود به ظهور آید، در میان خون و خون، و در میان دعوی و دعوی، و در میان ضرب و ضرب، از مرافعه‌هایی که در دروازه‌هایت واقع شود، آنگاه برخاسته، به مکانی که یهُوَه، خدایت، برگزیند، برو.
\v 9 و نزد لاویان کاهنان و نزد داوری که در آن روزها باشد رفته، مسألت نما و ایشان تو را از حکم قضا مخبر خواهند ساخت.
\v 10 و برحسب حکمی که ایشان از مکانی که خداوند برگزیند، برای تو بیان می‌کنند، عمل نما. و هوشیار باش تا موافق هر آنچه به تو تعلیم دهند، عمل نمایی.
\v 11 موافق مضمون شریعتی که به تو تعلیم دهند، و مطابق حکمی که به تو گویند، عمل نما، و از حکمی که برای تو بیان می‌کنند به طرف راست یا چپ تجاوز مکن.
\v 12 و شخصی که از روی تکبّر رفتار نماید، و کاهنی را که به حضور یهُوَه، خدایت، به جهت خدمت در آنجا می‌ایستد یا داور را گوش نگیرد، آن شخص کشته شود. پس بدی را از میان اسرائیل دور کرده‌ای.
\v 13 و تمامی قوم چون این را بشنوند، خواهند ترسید و بار دیگر از روی تکبّر رفتار نخواهند نمود.
\v 14 چون به زمینی که یهُوَه، خدایت، به تو می‌دهد، داخل شوی و در آن تصرف نموده، ساکن شوی و بگویی مثل همهٔ امّت‌هایی که به اطراف منند پادشاهی بر خود نصب نمایم،
\v 15 البتّه پادشاهی را که یهُوَه خدایت برگزیند بر خود نصب نما. یکی از برادرانت را بر خود پادشاه بساز، و مرد بیگانه‌ای را که از برادرانت نباشد، نمی‌توانی بر خود مسلّط نمایی.
\v 16 امّا او برای خود اسبهای بسیار نگیرد، و قوم را به مصر پس نفرستد، تا اسبهای بسیار برای خود بگیرد، چونکه خداوند به شما گفته است بار دیگر به آن راه برنگردید.
\v 17 و برای خود زنان بسیار نگیرد، مبادا دلش منحرف شود، و نقره و طلا برای خود بسیار زیاده نیندوزد.
\v 18 و چون بر تخت مملکت خود بنشیند، نسخۀ این شریعت را از آنچه از آن، نزد لاویان کاهنان است برای خود در طوماری بنویسد.
\v 19 و آن نزد او باشد و همۀ روزهای عمرش آن را بخواند، تا بیاموزد که از یهُوَه خدای خود بترسد، و همۀ کلمات این شریعت و این فرایض را نگاه داشته، به عمل آورد.
\v 20 مبادا دل او بر برادرانش افراشته شود، و از این اوامر به طرف چپ یا راست منحرف شود، تا آنکه او و پسرانش در مملکت او در میان اسرائیل روزهای طویل داشته باشند.
