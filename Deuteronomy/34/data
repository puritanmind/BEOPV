\c 34
\p
\v 1 و موسی از عربات موآب، به کوه نبو، بر قلۀ فسجه که در مقابل اریحاست برآمد، و خداوند تمامی زمین را، از جلعاد تا دان، به او نشان داد.
\v 2 و تمامی نفتالی و زمین اِفْرایم و منسی و تمامی زمین یهودا را تا دریای مغربی.
\v 3 و جنوب را و میدان درۀ اریحا را که شهر نخلستان است تا صوغر.
\v 4 و خداوند به وی گفت: این است زمینی که برای ابراهیم و اسحاق و یعقوب قسم خورده، گفتم که این را به نسل تو خواهم داد، تو را اجازه دادم که به چشم خود آن را ببینی امّا به آنجا عبور نخواهی کرد.
\v 5 پس موسی بندۀ خداوند در آنجا به زمین موآب برحسب قول خداوند مرد.
\v 6 و او را در زمین موآب در مقابل بیت‌فعور، در دره دفن کرد، و احدی قبر او را تا امروز ندانسته است.
\v 7 و موسی چون وفات یافت، صد و بیست سال داشت، و نه چشمش تار، و نه قوّتش کم شده بود.
\v 8 و بنی‌اسرائیل برای موسی در عربات موآب سی روز ماتم گرفتند. پس روزهای ماتم و نوحه‌گری برای موسی سپری گشت.
\v 9 و یوشع پسرِ نون از روح حکمت پُر بود، چونکه موسی دستهای خود را بر او نهاده بود. و بنی‌اسرائیل او را اطاعت نمودند، و برحسب آنچه خداوند به موسی امر فرموده بود، عمل کردند.
\v 10 و پیامبری مثل موسی تا بحال در اسرائیل‌برنخاسته است که خداوند او را روبرو شناخته باشد،
\v 11 در همهٔ آیات و معجزاتی که خداوند او را فرستاد تا آنها را در زمین مصر به فرعون وهمهٔ بندگانش و تمامی زمینش بنماید،
\v 12 و در تمامی دست قوی، و همهٔ آن هیبت عظیم که موسی در نظر همۀ اسرائیل نمود.