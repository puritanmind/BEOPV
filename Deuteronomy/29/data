\c 29
\p
\v 1 این است کلمات عهدی که خداوند در زمین موآب به موسی امر فرمود که با بنی‌اسرائیل ببندد، سوای آن عهد که با ایشان در حوریب بسته بود.
\v 2 و موسی تمامی اسرائیل را خطاب کرده، به ایشان گفت، هر آنچه خداوند در زمین مصر با فرعون و همهٔ بندگانش و تمامی زمینش عمل نمود، شما دیده‌اید.
\v 3 امتحانات عظیم که چشمان تو دید و آیات و آن معجزات عظیم.
\v 4 امّا خداوند دلی را که بدانید و چشمانی را که ببینید و گوشهایی را که بشنوید تا امروز به شما نداده است.
\v 5 و شما را چهل سال در بیابان رهبری نمودم که لباس شما مندرس نگردید، و کفشها در پای شما پاره نشد.
\v 6 نان نخورده و شراب و مسکرت ننوشیده‌اید، تا بدانید که من یهُوَه خدای شما هستم.
\v 7 و چون به اینجا رسیدید، سیحون، ملک حشبون، و عوج، ملک باشان، به مقابلۀ شما برای جنگ بیرون آمدند و آنها را مغلوب ساختیم.
\v 8 و زمین ایشان را گرفته، به رؤبینیان و جادیان و نصف سبط منسی به ملکیت دادیم.
\v 9 پس کلمات این عهد را نگاه داشته، بجا آورید تادر هر چه کنید کامیاب شوید.
\v 10 امروز همهٔ شما به حضور یهُوَه، خدای خود حاضرید، یعنی رؤسای شما و قبیله‌های شما و مشایخ شما و سروران شما و همهٔ مردان اسرائیل،
\v 11 و اطفال و زنان شما و غریبی که در میان اردوی شماست از هیزم‌شکنان تا آب‌کشان شما،
\v 12 تا در عهد یهُوَه خدایت و سوگند او که یهُوَه خدایت امروز با تو استوار می‌سازد، داخل شوی.
\v 13 تا تو را امروز برای خود قومی برقرار دارد، و او خدای تو باشد چنانکه به تو گفته است، و چنانکه برای پدرانت، ابراهیم و اسحاق و یعقوب، قسم خورده است.
\v 14 و من این عهد و این قسم را با شما تنها استوار نمی‌نمایم،
\v 15 بلکه با آنانی که امروز با ما به حضور یهُوَه خدای ما در اینجا حاضرند، و هم با آنانی که امروز در اینجا با ما حاضر نیستند.
\v 16 زیرا شما می‌دانید که چگونه در زمین مصر سکونت داشتیم، و چگونه از میان امّت‌هایی که عبور نمودید، گذشتیم.
\v 17 و رجاسات و بتهای ایشان را از چوب و سنگ و نقره و طلا که در میان ایشان بود، دیدید.
\v 18 تا در میان شما مرد یا زن یا خانواده یا قبیله‌ای نباشد که دلش امروز از یهُوَه خدای ما منحرف گشته، برود و خدایان این طوایف را عبادت نماید، مبادا در میان شما ریشه‌ای باشد که حنظل و افسنتین بار آورد.
\v 19 و مبادا چون سخنان این لعنت را بشنود در دلش خویشتن را برکت داده، گوید، هر چند در سختی دل خود رفتار می‌نمایم تا سیراب و تشنه را با هم هلاک سازم، مرا سلامتی خواهد بود.
\v 20 خداوند او را نخواهد آمرزید، بلکه در آن‌وقت خشم و غیرت خداوند بر آن شخص دودافشان خواهد شد، و تمامی لعنتی که در این کتاب مکتوب است، بر آن کس نازل خواهد شد، و خداوند نام او را از زیر آسمان محو خواهد ساخت.
\v 21 و خداوند او را از همهٔ قبیله‌های اسرائیل برای بدی جدا خواهد ساخت، موافق همهٔ لعنتهای عهدی که در این طومار شریعت مکتوب است.
\v 22 و طبقۀ آینده یعنی فرزندان شما که بعد از شما خواهند برخاست، و غریبانی که از زمین دور می‌آیند، خواهند گفت، هنگامی که بلایای این زمین و بیماریهایی را که خداوند به آن می‌رساند ببینند،
\v 23 و تمامی زمین آن را که کبریت و شوره و آتش شده، نه کاشته می‌شود و نه حاصل می‌روید و هیچ علف در آن نمو نمی‌کند و مثل انقلاب سدوم و عموره و اَدمَه و صبوئیم که خداوند در غضب و خشم خود آنها را واژگون ساخت، گشته است؛
\v 24 پس همهٔ امّت‌ها خواهند گفت، چرا خداوند با این زمین چنین کرده است و شدت این خشم عظیم از چه سبب است؟
\v 25 آنگاه خواهند گفت، از این جهت که عهد یهُوَه خدای پدران خود را که به وقت بیرون آوردن ایشان از زمین مصر با ایشان بسته بود، ترک کردند،
\v 26 و رفته، خدایان دیگر را عبادت نموده، به آنها سجده کردند، خدایانی را که نشناخته بودند و قسمت ایشان نساخته بود.
\v 27 پس خشم خداوند بر این زمین افروخته شده، تمامی لعنت را که در این کتاب مکتوب است، بر آن آورد.
\v 28 و خداوند ریشۀ ایشان را به غضب و خشم و غیض عظیم، از زمین ایشان کند و به زمین دیگر انداخت، چنانکه امروز شده است.
\v 29 چیزهای مخفی از آن یهُوَه‌خدای ماست و امّا چیزهای آشکار تا به ابد از آن ما و فرزندان ما است، تا همهٔ کلمات این شریعت را به عمل آوریم.
