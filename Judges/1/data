\c 1
\p
\v 1 و بعد از وفات یوشع، واقع شد که‌بنی‌اسرائیل از خداوند سؤال کرده، گفتند: کیست که برای ما بر کنعانیان، اوّل برآید و با ایشان جنگ نماید؟
\v 2 خداوند گفت: یهودا برآید، اینک زمین را به دست او تسلیم کرده‌ام.
\v 3 و یهودا به برادر خود شَمْعُون گفت: به قرعۀ من همراه من برآی، و با کنعانیان جنگ کنیم، و من نیز همراه تو به قرعۀ تو خواهم آمد. پس شَمْعُون همراه او رفت.
\v 4 و یهودا برآمد، و خداوند کنعانیان و فَرِزّیان را به دست ایشان تسلیم نمود، و ده‌هزار نفر از ایشان را در بازَق کشتند.
\v 5 و اَدُونی بازَق را در بازَق یافته، با او جنگ کردند، و کنعانیان و فَرِزّیان را شکست دادند.
\v 6 و اَدُونی بازَق فرار کرد و او را دنبال نموده، گرفتندش، و شستهای دست و پایش را بریدند.
\v 7 و اَدُونی بازَق گفت: هفتاد مَلِک با شستهای دست و پا بریده زیر سفرۀ من خورده‌ها برمی‌چیدند. موافق آنچه من کردم خدا به من مکافات رسانیده است. پس او را به اورشلیم آوردند و در آنجا مرد.
\v 8 و بنی‌یهودا با اورشلیم جنگ کرده، آن را گرفتند، و آن را به دم شمشیر زده، شهر را به آتش سوزانیدند.
\v 9 و بعد از آن بنی‌یهودا فرود شدند تا با کنعانیانی که در کوهستان و جنوب و بیابان ساکن بودند، جنگ کنند.
\v 10 و یهودا بر کنعانیانی که در حَبْرون ساکن بودند برآمد، و اسم حَبْرون قبل از آن قریه اَرْبَع بود. و شیشای و اَخیمان و تَلْمای را کشتند.
\v 11 و از آنجا بر ساکنان دَبیر برآمد و اسم دَبیر قبل از آن، قریه سَفیر بود.
\v 12 و کالیب گفت: آنکه قریه سَفیر را زده، فتح نماید، دختر خود عَکْسَه را به او به زنی خواهم داد.
\v 13 و عُتْنیئیل بن‌قناز برادر کوچک کالیب آن را گرفت؛ پس دختر خود عَکْسَه را به او به زنی داد.
\v 14 و چون دختر نزد وی آمد، او را ترغیب کرد که از پدرش زمینی طلب کند. و آن دختر از الاغ خود پیاده شده، کالیب به وی گفت: چه می‌خواهی؟
\v 15 به وی گفت: مرا برکت ده زیرا که مرا در زمین جنوب ساکن گردانیدی، پس مرا چشمه‌های آب بده. و کالیب چشمه‌های بالا و چشمه‌های پایین را به او داد.
\v 16 و پسران قِینِی پدر زن موسی از شهر نخلستان همراه بنی‌یهودا به صحرای یهودا که به جنوب عَراد است برآمده، رفتند و با قوم ساکن شدند.
\v 17 و یهودا همراه برادر خود شَمْعُون رفت، و کنعانیانی را که در صَفَت ساکن بودند، شکست دادند، و آن را خراب کرده، اسم شهر را حُرما نامیدند.
\v 18 و یهودا غَزَّه و نواحی‌اش و اَشْقَلون و نواحی‌اش و عَقْرُون و نواحی‌اش را گرفت.
\v 19 و خداوند با یهودا می‌بود، و او اهل کوهستان را بیرون کرد، امّا ساکنان درّه را نتوانست بیرون کند، زیرا که ارابه‌های آهنین داشتند.
\v 20 و حَبْرون را برحسب قول موسی به کالیب دادند، و او سه پسر عناق را از آنجا بیرون کرد.
\v 21 و بنی‌بنیامین یبُوسیان را که در اورشلیم‌ساکن بودند بیرون نکردند، و یبوسیان با بنی‌بنیامین تا امروز در اورشلیم ساکنند.
\v 22 و خاندان یوسف نیز به بیت‌ئیل برآمدند، و خداوند با ایشان بود.
\v 23 و خاندان یوسف بیت‌ئیل را جاسوسی کردند، و نام آن شهر قبل از آن لُوز بود.
\v 24 و جاسوسان مردی را که از شهر بیرون می‌آمد دیده، به وی گفتند: مدخل شهر را به ما نشان بده که با تو احسان خواهیم نمود.
\v 25 پس مدخل شهر را به ایشان نشان داده، پس شهر را به دم شمشیر زدند، و آن مرد را با تمامی خاندانش رها کردند.
\v 26 و آن مرد به زمین حِتّیان رفته، شهری بنا نمود و آن را لوز نامید که تا امروز اسمش همان است.
\v 27 و مَنَسّی اهل بیت‌شان و دهات آن را و اهل تَعَنَک و دهات آن و ساکنان دُوْر و دهات آن و ساکنان یبْلَعام و دهات آن و ساکنان مَجِدّو و دهات آن را بیرون نکرد، و کنعانیان قصد داشتند که در آن زمین ساکن باشند.
\v 28 و چون اسرائیل قوی شدند، بر کنعانیان مالیات نهادند، امّا ایشان را تماماً بیرون نکردند.
\v 29 و اِفْرایم کنعانیانی را که در جازَر ساکن بودند، بیرون نکرد، پس کنعانیان در میان ایشان در جازَر ساکن ماندند.
\v 30 و زَبُولون ساکنان فِطرون و ساکنان نَهْلول را بیرون نکرد، پس کنعانیان در میان ایشان ساکن ماندند، و مالیات بر آنها گذارده شد.
\v 31 و اَشیر ساکنان عَکّو و ساکنان صِیدون و اَحْلَب و اَکْزِیب و حَلْبَه و عَفیق و رَحُوب را بیرون نکرد.
\v 32 پس اَشیریان در میان کنعانیانی که ساکن آن زمین بودند سکونت گرفتند، زیرا که ایشان رابیرون نکردند.
\v 33 و نفتالی ساکنان بیت شمس و ساکنان بیت‌عنات را بیرون نکرد، پس در میان کنعانیانی که ساکن آن زمین بودند، سکونت گرفت. امّا ساکنان بیت‌شمس و بیت‌عَنات به ایشان مالیات می‌دادند.
\v 34 و اَموریان بنی‌دان را به کوهستان مسدود ساختند زیرا که نگذاشتند که به بیابان فرود آیند.
\v 35 پس اموریان قصد داشتند که در اَیلُون و شَعَلُبّیم در کوه حارَس ساکن باشند، امّا چون دست خاندان یوسف قوّت گرفت، مالیات برایشان گذارده شد.
\v 36 و حدّ اموریان از سر بالای عَقْرَبّیم و از سالَع تا بالاتر بود.