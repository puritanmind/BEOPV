\c 10
\p
\v 1 و بعد از اَبیمَلِک، تُولَع بن‌فُوْاه پسر دُودا،مردی از قبیلهٔ یساکار، برخاست تا اسرائیل را رهایی دهد، و او در شامیر درکوهستان اِفْرایم ساکن بود.
\v 2 و او بر اسرائیل بیست و سه سال داوری نمود، پس وفات یافته، در شامیر مدفون شد.
\v 3 و بعد از او یائیر جِلْعادی برخاسته، بر اسرائیل بیست و دو سال داوری نمود.
\v 4 و او را سی پسر بود که بر سی کرۀ الاغ سوار می‌شدند؛ و ایشان را سی شهر بود که تا امروز به حَوُّوت یائیر نامیده است، و در زمین جِلْعاد می‌باشد.
\v 5 و یائیر وفات یافته، در قامُون دفن شد.
\v 6 و بنی‌اسرائیل باز در نظر خداوند شرارت ورزیده، بَعْلِیم و عَشْتارُوْت و خدایان ارام و خدایان صیدون و خدایان موآب و خدایان بنی‌عَمّون و خدایان فلسطینیان را عبادت نمودند، و یهوه را ترک کرده، او را عبادت نکردند.
\v 7 و غضب خداوند بر اسرائیل افروخته شده، ایشان را به دست فلسطینیان و به دست بنی‌عَمّون فروخت.
\v 8 و ایشان در آن سال بر بنی‌اسرائیل ستم و ظلم نمودند، و بر همهٔ بنی‌اسرائیل که به آن طرف اُردُنّ در زمین اموریان که در جِلْعاد باشد، بودند، هجده سال ظلم کردند.
\v 9 و بنی‌عَمّون از اُردُنّ عبور کردند، تا با یهودا و بنیامین و خاندان اِفْرایم نیز جنگ کنند. و اسرائیل در نهایت تنگی بودند.
\v 10 و بنی‌اسرائیل نزد خداوند فریاد برآورده، گفتند: به تو گناه کرده‌ایم، چونکه خدای خود را تر ک کرده، بعلیم را عبادت نمودیم.
\v 11 خداوند به بنی‌اسرائیل گفت: آیا شما را از مصریان و اموریان و بنی‌عَمّون و فلسطینیان رهایی ندادم؟
\v 12 و چون صیدونیان و عمالیقیان و معونیان بر شما ظلم کردند، نزد من فریاد برآوردید و شما رااز دست ایشان رهایی دادم.
\v 13 امّا شما مرا ترک کرده، خدایان دیگر را عبادت نمودید، پس دیگر شما را رهایی نخواهم داد.
\v 14 بروید و نزد خدایانی که اختیار کرده‌اید، فریاد برآورید، و آنها شما را در وقت تنگی شما رهایی دهند.
\v 15 بنی‌اسرائیل به خداوند گفتند: گناه کرده‌ایم؛ پس برحسب آنچه درنظر تو پسند آید به ما عمل نما؛ فقط امروز ما را رهایی ده.
\v 16 پس ایشان خدایان دیگر را از میان خود دور کرده، یهوه را عبادت نمودند، و دل او به سبب تنگی اسرائیل غمگین شد.
\v 17 پس بنی‌عَمّون جمع شده، در جِلْعاد اردو زدند، و بنی‌اسرائیل جمع شده، در مِصْفَه اردو زدند.
\v 18 و قوم یعنی سروران جِلْعاد به یکدیگر گفتند: کیست آن که جنگ را با بنی‌عَمّون شروع کند؟ پس وی سردار همهٔ ساکنان جِلْعاد خواهد بود.